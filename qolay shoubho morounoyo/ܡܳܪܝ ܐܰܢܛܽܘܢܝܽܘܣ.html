<!DOCTYPE html> 
 <html lang="syr" dir="rtl"> 
 <head> 
     <meta charset="UTF-8"> 
     <meta name="viewport" content="width=device-width, initial-scale=1.0"> 
  
     <title>ܛܶܟܣܳܐ ܕܨܰܦܪܳܐ ܕܡܳܪܝ ܐܰܢܛܽܘܢܝܽܘܣ</title> 
  
  
     <link rel="stylesheet" href="all.css" 
 </head> 
     <link rel="icon" href="img/logo.png" type="image/icon type"alt="your logo"> 
    <style> 
        div {
            text-align: justify;
}
        
        h { 
            font-family: 'serto chahane 4'; 
            font-size: 55px; 
       }        
       
       
       
       p { 
            font-family: 'serto urhoy'; 
            font-size: 25px; 
       }      
       b{ 
            font-family: 'Serto Urhoy'; 
            font-size: 20px; 
            }   
            
     nn{ 
            font-family: 'Serto Urhoy'; 
            font-size: 25px; 
            color: red
            }    
            
      bc{ 
            font-family: 'Serto Urhoy'; 
            font-size: 25px;
            text-align: 'justify';
            text-justify: 'inter-word';      


            }
    
             
      
       
       mn { 
           font-family: 'mohammad bold art'; 
           font-size: 13px; 
           margin: 90px -55px; 
           color: brown;
           }
       
          

    </style> 
 <body> 
  
           <img width="90" height="90"  src="img/logo.png"></img>
          <h><sup><sup>ܩܳــܠܰــܝ̈ ܫܽـܘܒـܚܳــــܐ</sup> </sup></h>
 <mn> <sup><sup><sup><sup>ألحــان المجد</sup></sup></sup></sup></mn>
 
 
           <br>
     <hr color="black" > 
     <br><br>
<div>
<nn>ܡܳܪܝ ܐܰܢܛܽܘܢܝܽܘܣ: ܪܺܝܫܕܰܝܪܳܝ̈ܶܐ</nn><br>
<p style="text-align:center; font-size:80px;">ܛܶܟܣܳܐ ܕܨܰܦܪܳܐ</p>
<br><br>

<nn>ܪܺܝܫܳܐ: </nn>
<bc>ܫܽܘܒܚܳܐ ܠܰܐܒܳܐ ܘܠܰܒܪܳܐ ܘܰܠܪܽܘܚܳܐ ܕܩܽܘܕܫܳܐ ܡܶܢ ܗܳܫܳܐ ܘܰܥܕܰܡܳܐ ܠܥܳܠܰܡ ܥܳܠܡܺܝܢ.</bc>

<br><br>
<nn>ܕܰܝܪ̈ܳܝܶܐ: </nn>
<bc>ܐܰܡܺܝܢ </bc>
<br><br>
<nn style="text-align: justify;">ܪܺܝܫܳܐ: </nn>
<bc>ܐܰܫ̣ܘܳܐ ܠܰܢ ܡܳܪܝܳܐ ܐܰܠܳܗܳܐ ܕܢܶܬ̣ܕܰܡܶܐ ܒܕܽܘܒܳܪ̈ܰܘܗ̱ܝ ܕܚܰܒܺܝܒܳܟ ܓܰܒܝܳܐ ܡܳܪܝ ܐܰܢܛܽܘܢܝܽܘܣ ܢܰܟܦܳܐ ܘܥܳܢܘܳܝܳܐ. ܗܰܘ̣ ܕܰܣ̣ܢܳܐ ܚܰܝܰܘ̈ܗ̱ܝ ܘܠܳܟ ܪܚ̣ܶܡ. ܘܰܫܒ̣ܰܩ ܟܽܠܡܶܕܶܡ ܘܠܳܟ ܢܩ̣ܶܦ.  ܘܚܰܝ̈ܶܐ ܐܰܠܺܝ̈ܨܶܐ ܡܶܛܽܠ ܚܽܘܒܳܟ ܒܥܳܠܡܳܐ ܚ̣ܝܳܐ. ܒܚܽܘܒܶܗ ܫܰܪܺܝܪܳܐ ܕܰܠܘܳܬܳܟ ܡܳܪܰܢ ܢ̣ܰܛܰܪ ܠܥܺܕ̄ܬܳܐ ܘܰܠܝܰܠܕܶܝ̈ܗ ܕܰܡ̇ܙܰܝܚܰܝܢ ܥܰܕܥܺܐܕܶܗ ܒܗܰܝܡܳܢܽܘܬܰܐ ܕܰܫܪܳܪܳܐ. ܘܥܰܡܶܗ ܢܶܫ̣ܬܘܶܐ ܟܽܠܰܢ ܠܫܽܘܒܚܳܐ ܕܓܶܠܝܳܢܳܟ ܡܫܰܒܚܳܐ ܒܥܳܠܡܳܐ ܕܰܥܬܺܝܕ. ܘܰܐܟܚܕܳܐ ܢܰܣ̣ܶܩ ܠܳܟ ܫܽܘܒܚܳܐ ܘܠܰܐܒܽܘܟ ܘܰܠܪܽܘܚܳܟ ܚܰܝܳܐ ܘܩܰܕܺܝܫܳܐ. ܗܳܫܳܐ ܘܰܒܟܽܠܙܒܰܢ ܠܥܳܠܡܺܝܢ.</bc>
<br><br>
<nn>ܕܰܝܪ̈ܳܝܶܐ: </nn>
<bc>ܐܰܡܺܝܢ </bc>&emsp;&emsp;&emsp;&emsp;&emsp;&emsp;&emsp;&emsp;&emsp;&emsp;&emsp;&nbsp;
<nn>ܝܳܬܒܺܝ̇ܢ</nn>
<br><br>
<nn>ܕܰܝܪ̈ܳܝܶܐ: </nn>
<bc> ܒ̣ܰܪܶܟ ܡܳܪܝ ܐܰܒܽܘܢ. ܡܳܪܝܳܐ ܡܪܰܚܡܰܢܰܐ ܪܰܚ̣ܶܡ ܥܠܰܝܢ ܘܥ̣ܰܕܰܪܰܝܢ. ܡ̣ܠܺܝ ܡܳܪܝܳܐ ܐܰܠܳܗܳܐ ܠܠܶܒܰܘܳܬܰܢ ܚܽܘܒܳܐ ܡܫܰܡܠܝܳܐ ܘܣܰܒܪܳܐ ܛܳܒܳܐ ܘܗܰܝܡܳܢܽܘܬܳܐ ܫܰܪܺܝܪܬܳܐ. ܘܫܰܡ̣ܠܳܐ ܠܰܢ ܒܪܶܚܡܬܳܐ ܘܰܒܦܽܘܠܚܳܢܳܐ ܕܛܳܒ̈ܳܬܳܐ. ܘܢܽܘܗܪܳܐ ܫܒܺܝܚܳܐ ܕܺܝܕܰܥܬܳܟ ܐܰܨܡܰܚ̣ ܒܬܰܪ̈ܥܝܳܬܰܢ. ܘܛܰܠܶܩ̣ ܡܶܢ ܢܰܦܫ̈ܳܬܰܢ ܚܶܫܟܳܐ ܕܠܳܐ ܝܺܕܰܥܬܳܐ ܘܟܽܠ ܙܢܳܐ ܕܒܺܝܫܽܘܬܳܐ. ܘܰܒܢܽܘܗܪܳܐ ܕܡܶܢܳܟ ܗ̣ܰܕܳܐ ܠܰܢ ܠܘܳܬ ܟܽܠܗܶܝܢ ܗܳܠܶܝܢ ܕܠܳܚ̈ܡܳܢ ܠܦܽܘܪܩܳܢܳܢ. ܗܳܫܳܐ ܘܰܒܟܽܠܙܒܰܢ ܠܥܳܠܡܺܝܢ. ܐܰܡܺܝܢ.</bc>
<br><br>
<nn><u>ܩܳܠܳܐ ܩܰܕܡܳܝܳܐ: ܛܽܘܒܰܝܟܝ ܥܺܕ̄ܬܳܐ</u></nn>
<br><br>
<nn>ܓܽܘܕܳܐ ܩܰܕܡܳܝܳܐ: </nn><br>
<bc>
  ܕܽܘ̣ܨܝ ܘܶܐܬܪܰܡ̣ܪܰܡܝ<br>
  ܥܺܕܰܬ ܩܽܘܕܫܳܐ ܡܗܰܝܡܰܢܬܳܐ<br>
   ܕܗܳܐ ܪ̈ܳܥܶܡ ܒܶܟܝ ܕܽܘܟܪܳܢܶܗ <br>
   ܕܩܰܕܺܝܫܳܐ ܐܰܢܛܽܘܢܺܝܳܘܣ<br>
   ܘܰܐܣ̣ܶܩܝ ܩܳܠܰܝ̈ ܬܰܘܕܺܝܬܳܐ<br>
    ܠܗܰܘ̇ ܕܰܓܒ̣ܳܝܗ̱ܝ ܡܶܢ ܛܰܠܝܽܘܬܶܗ<br>
    ܕܢܶܬܟ̣ܰܫܰܦ ܠܶܗ ܠܒܳܪܽܘܝܶܗ<br>
     ܕܢܰܥ̣ܒܰܪ ܡܶܢܰܢ ܡܰܚܘ̈ܳܬܳܐ<br>
     ܘܢܰܫ̣ܪܶܐ ܫܰܝܢܶܗ ܒܰܝܢܳܬܰܢ<br>
     ܡܶܟܺܝܠ ܘܰܥܕܰܡܳܐ ܠܥܳܠܰܡ<br></bc><br>
<nn>ܓܽܘܕܳܐ ܐ̱ܚܪܺܢܳܐ:   </nn><br>
<bc>
  ܛܽܘܒܰܝܟ ܐܰܒܽܘܢ<br>
   ܢܰܨܺܝܚܳܐ ܐܰܢܛܽܘܢܺܝܳܘܣ<br>
   ܕܡܶܢܥܰܬ̣݀ ܐܶܠܦܳܟ ܠܰܠܡܺܐܢܳܐ<br>
   ܠܒܶܝܬ ܘܰܥܕܳܐ ܕܚܰܝ̈ܶܐ ܚܰܕ̈ܬܶܐ<br>
   ܛܽܘܒܶܝܗ̇ ܠܪܽܘܚܳܟ ܛܽܘܒܳܢܳܐ<br>
   ܕܰܒܣ̣ܶܡ ܪܺܝܚܳܟ ܠܰܡܫܺܝܚܳܐ<br>
   ܘܡܳܐ ܕܕܳܢܰܚ̇ ܒܝܰܘܡܳܐ ܐ̱ܚܪܳܝܳܐ<br>
   ܒܫܽܘܒܚܳܐ ܪܰܒܳܐ ܕܡܰܠܰܐܟ̈ܶܐ<br>
   ܥܰܡܶܗ ܬܶܚ̣ܕܶܐ ܒܰܓܢܽܘܢܳܐ<br>
   ܒܚܰܝ̈ܶܐ ܚܰܕ̈ܬܶܐ ܕܠܳܐ ܦܳ݀ܛܪܺܝܢ</bc><br><br>
   <nn>ܬܪ̈ܶܝܢ ܓܽܘ̈ܕܶܐ:  </nn><br>
<bc>
  ܐܰܦܺܝ̣ܣ ܥܰܡܰܢ<br>
  ܩܰܕܺܝܫܳܐ ܐܰܢܛܽܘܢܺܝܳܘܣ<br>
  ܠܰܐܠܳܗܳܐ ܕܝܰܩ̣ܰܪ ܘܰܐܘ̣ܪܶܒ<br>
  ܢܶܨܚܳܢܳܟ ܒܪܰܘܡܳܐ ܘܥܽܘܡܩܳܐ<br>
  ܕܢܰܫ̣ܪܶܐ ܫܰܝܢܶܗ ܘܰܫܠܳܡܶܗ<br>
  ܒܥܺܕܰܬ ܩܽܘܕܫܳܐ ܡܗܰܝܡܰܢܬܳܐ<br>
  ܘܟܶܢܫܳܐ ܕܝܰܩ̣ܰܪ ܕܽܘܟܪܳܢܳܟ<br>
  ܒܗܰܝܡܳܢܽܘܬܳܐ ܕܰܫܪܳܪܳܐ<br>
  ܢܶܥ̣ܽܘܠ ܥܰܡܳܟ ܠܰܓܢܽܘܢܳܐ<br>
  ܘܰܠܡܰܠܟܽܘܬܳܐ ܕܠܳܐ ܥܳܒ̇ܪܳܐ</bc><br><br>
  <br><br>
  <nn>ܕܰܝܪ̈ܳܝܶܐ:            ܡܰܙܡܽܘܪܳܐ ܐ</nn>
  <br><br>
  <bc><nn>*</nn> ܛܽܘܒܰܘܗ̱ܝ ܠܓܰܒܪܳܐ ܕܒܽܐܘܪܚܳܐ ܕܥܰܘ̈ܳܠܶܐ ܠܳܐ ܗܰܠ̣ܶܟ<br>ܘܰܒܪܶܥܝܳܢܳܐ ܕܚܰܛܳܝ̈ܶܐ ܠܳܐ ܩ̣ܳܡ<br>ܘܥܰܠ ܡܰܘܬܒܳܐ ܕܰܡܡܰܝ̈ܩܳܢܶܐ ܠܳܐ ܝ̣ܺܬܶܒ
 </bc> <br>
  <bc><nn>**</nn> ܐܶܠܳܐ ܒܢܳܡܽܘܣܶܗ ܕܡܳܪܝܳܐ ܨܶܒܝܳܢܶܗ<br>ܘܰܒܢܳܡܽܘܣܶܗ ܢܶܬ̣ܗܰܓܶܐ ܐܺܝܡܳܡܳܐ ܘܠܺܠܝܳܐ </bc>
  <br>
  <bc><nn>*</nn> ܢܶܗ̣ܘܶܐ ܐܰܝܟ ܐܺܝܠܳܢܳܐ ܕܰܢܨܺܝܒ ܥܰܠ ܬܰܦܳܐ ܕܡܰܝ̈ܳܐ<br>ܕܦܺܐܖ̈ܰܘܗ̱ܝ ܝܳܗܶܒ̇ ܒܙܰܒܢܶܗ </bc>
  <br>
  <bc><nn>**</nn>  ܘܛܰܖ̈ܦܰܘܗ̱ܝ ܠܳܐ ܢܳܬܪܺܝܢ̇  <br> ܟܽܠ ܕܥܳܒܶܕ̇ ܡ̇ܫܰܠܶܡ. </bc>
  <br>
  <bc><nn>*</nn> ܠܳܐ ܗܳܟܰܢܳܐ ܖ̈ܰܫܺܝܥܶܐ <br>ܐܶܠܳܐ ܐܰܝܟ ܥܽܘܪܳܐ ܕܕܳܪܝܳܐ ܪܽܘܚܳܐ  </bc>
  <br>
  <bc><nn>**</nn> ܡܶܛܽܠ ܗܳܢܳܐ ܠܳܐ ܢܩܽܘܡ̣ܽܘܢ ܖ̈ܰܫܺܝܥܶܐ ܒܕܺܝܢܳܐ <br>ܐܳܦܠܳܐ ܚܰܛܳܝ̈ܶܐ ܒܰܟܢܽܘܫܬܳܐ ܕܙܰܕܺܝ̈ܩܶܐ

  </bc>
 <br>
  <bc><nn>*</nn> ܡܶܛܽܠ ܕܝܳ̇ܕܰܥ ܗܽܘ ܡܳܪܝܳܐ ܐܽܘܪܚܳܐ ܕܙܰܕܺܝ̈ܩܶܐ  <br> ܘܽܐܘܪܚܳܐ ܕܖ̈ܰܫܺܝܥܶܐ ܬܺܐܒ̣ܰܕ </bc>
  <br>
  <bc><nn>*/**</nn> ܫܽܘܒܚܳܐ ܠܰܐܒܳܐ ܘܠܰܒܪܳܐ ܘܰܠܪܽܘܚܳܐ ܕܩܽܘܕܫܳܐ <br>ܡܶܢ ܥܳܠܰܡ ܘܰܥܕܰܡܳܐ ܠܥܳܠܰܡ ܥܳܠܡܺܝܢ</bc>
  <br><br>
  <nn>ܕܰܝܪ̈ܳܝܶܐ: </nn>
<bc> ܒ̣ܰܪܶܟ ܡܳܪܝ ܐܰܒܽܘܢ. ܡܳܪܝܳܐ ܡܪܰܚܡܰܢܰܐ ܪܰܚ̣ܶܡ ܥܠܰܝܢ ܘܥ̣ܰܕܰܪܰܝܢ. ܕܽܘܒܳܪ̈ܶܐ ܪ̈ܽܘܚܳܢܳܝܶܐ ܘܰܡܥܰܠܰܝ̈ܳܐ ܗܰܒ̣ܠܰܢ ܕܢ̣ܶܬܕܰܒܰܪ ܩܕܳܡܰܝܟ ܐܰܝܟ ܐܰܢܛܽܘܢܝܽܘܣ ܛܽܘܒܳܢܳܐ. ܟܰܕ ܒܥܰܡ̈ܠܶܐ ܢܰܟ̈ܦܶܐ ܡܶܬܕܰܪܰܫ ܗ̱ܘ̣ܳܐ. ܘܠܰܪ̈ܓܺܝܓܳܬܳܐ ܕܥܳܠܡܳܐ ܗܳܢܳܐ ܣܳ̇ܢܶܐ ܗ̱ܘ̣ܳܐ. ܘܒܰܚܦܺܝܛܽܘܬܳܐ ܣܰܓܺܐܬܳܐ ܠܰܩܕܳܡܰܘܗ̱ܝ ܪܳܗܶ̇ܛ ܗ̱ܘ̣ܳܐ. ܘܡܶܢ ܐܰܪ̈ܥܳܢܳܝܳܬܳܐ ܡܶ̇ܬܥܰܠܶܐ ܗ̱ܘ̣ܳܐ. ܗܰܒ̣ܠܰܢ ܡܳܪܝ ܕܰܐܟܘܳܬܶܗ ܠܗܳܠܶܝܢ ܕܦܰܓܪܳܐ ܢܶܫ̣ܒܽܘܩ ܘܰܠܗܳܠܶܝܢ ܕܪܽܘܚܳܐ ܢܶܐܚ̣ܽܘܕ. ܕܢܰܣ̣ܶܩ ܠܳܟ ܫܽܘܒܚܳܐ ܗܳܫܳܐ ܘܰܒܟܽܠܙܒܰܢ ܠܥܳܠܡܺܝܢ. </bc>
<br><br>
<nn><u>ܩܳܠܳܐ ܕܰܬܪ̈ܶܝܢ: ܦܫܺܝܛܳܐ</u></nn>
<br><br>
<nn>ܓܽܘܕܳܐ ܩܰܕܡܳܝܳܐ: </nn><br>
<bc>
    ܗܰܠܶܠܽܘܝܰܐ<br>
    ܩܰܕܺܝܫܳܐ ܘܪܰܒ ܒܰܓܒܰܝ̈ܳܐ ܡܳܪܝ ܐܰܢܛܽܘܢܺܝܳܘܣ<br>
    ܦܳܥܠܳܐ ܕܡܶܢ ܨܰܦܪܳܐ ܠܪܰܡܫܳܐ ܒܟܰܪܡܶܗ ܕܰܒܪܳܐ ܦܠ̣ܰܚ<br>
    ܢܰܨܺܝܚ ܫܽܘܦܪ̈ܶܐ ܕܰܙܟ̣ܳܐ ܒܬܰܟܬܽܘܫܳܐ<br>
    ܘܫܰܦ̣ܶܠ ܥܽܘܫܢܳܐ ܕܕܰܝ̈ܘܶܐ ܒܢܶܨܚܳܢܶܗ<br>
    ܚ̣ܳܒ ܒܺܝܫܳܐ ܡܶܢ ܐܰܓܽܘܢܶܗ ܘܰܥܪܰܩ̣ ܗ̱ܘ̣ܳܐ ܡܶܢܶܗ<br>
     ܘܰܚ̣ܕܺܝܘ ܒܶܗ ܝܰܗ̈ܠܶܐ ܕܢܽܘܪܳܐ ܘܠܰܫܠܳܡܶܗ ܐܶܫܬܠ̣ܰܚܘ<br>
      ܗܰܠܶܠܽܘܝܰܐ ܨܠܽܘܬܶܗ ܬܥ̣ܰܕܰܪ ܠܰܢ</bc>
      <br><br>
<nn>ܓܽܘܕܳܐ ܐ̱ܚܪܺܢܳܐ: </nn><br>
<bc>
    ܗܰܠܶܠܽܘܝܰܐ<br>
    ܢܰܗܺܝܪܳܐ ܗܘ̣ܰܝܬ ܒܰܒܪܺܝܬܳܐ ܡܳܪܝ ܐܰܢܛܽܘܢܺܝܳܘܣ<br>
     ܕܰܢܚ̣ܽܘܪܽܘܢ ܒܳܟ ܚܰܛܳܝ̈ܶܐ ܘܬܰܝ̈ܳܒܶܐ ܢܶܗܘ̣ܽܘܢ<br>
     ܕܰܟܡܳܐ ܥܰܡ̈ܠܶܐ ܐܰܛܥ̣ܶܢܬܳܝܗ̱ܝ ܠܦܰܓܪܳܟ<br>
     ܒܩܰܝܛܳܐ ܘܣܰܬܘܳܐ ܟܽܠܗܽܘܢ ܝܰܘ̈ܡܳܬܳܟ<br>
     ܒܥܺܝܪܽܘܬܳܐ ܕܠܰܝܠܰܝ ܐܺܝܡܳܡ ܘܰܕܠܳܐ ܩܽܘܛܳܥܳܐ<br>
     ܘܥܰܡ ܡܰܠܰܐܟ̈ܶܐ ܕܠܳܐ ܫܶܠܝܳܐ ܫܽܘܒܚܳܐ ܙܳܡ݀ܰܪ ܗ̱ܘܰܝ̣ܬ<br>
     ܗܰܠܶܠܽܘܝܰܐ ܨܠܽܘܬܳܟ ܬܥ̣ܰܕܰܪ ܠܰܢ</bc>
      <br><br>
      <nn>ܬܪ̈ܶܝܢ ܓܽܘ̈ܕܶܐ:  </nn><br>
<bc>
    ܗܰܠܶܠܽܘܝܰܐ<br>
    ܒܝܽܘܡ ܕܺܝܢܳܐ ܢܶܫ̣ܬܘܶܐ ܕܢܶܚ̣ܙܶܝܟ ܡܳܪܝ ܐܰܢܛܽܘܢܺܝܳܘܣ <br>
     ܕܰܡ̇ܕܰܝܪܰܬ ܥܰܡ ܡܰܠܰܐܟ̈ܶܐ ܒܚܰܕܘܳܐ ܘܰܪܘܳܙܳܐ <br>
      ܬܶܫ̣ܡܰܥ ܩܳܠܶܗ ܕܡܳܪܳܟ ܕܳܐܡܰ݀ܪ ܠܳܟ <br>
      ܕܬ̣ܳܐ ܒܪܺܝܟܶܗ ܕܳܐܒܝ ܝ̣ܺܪܰܬ ܡܰܠܟܽܘܬܳܐ <br>
      ܘܬܺܐܡ̣ܰܪ ܠܶܗ ܕܗܳܐ ܐܶܢܳܐ ܡܳܪܝ ܘܰܒܢܰܝ̈ܳܐ ܕܝܰܗ̱ܒ̣ܬ ܠܺܝ <br>
      ܘܰܡ̇ܚܰܕܶܐ ܠܳܟ ܒܰܓܢܽܘܢܳܐ ܒܚܰܝ̈ܶܐ ܕܠܳܐ ܦܳ݀ܛܪܺܝܢ <br>
     ܗܰܠܶܠܽܘܝܰܐ ܨܠܽܘܬܳܟ ܬܥ̣ܰܕܰܪ ܠܰܢ</bc>
      <br><br>

 <nn><u>ܬܶܫܒܽܘܚܬܳܐ ܕܢܽܘܗܪܳܐ ܕܡܳܪܝ ܐܰܦܪܶܝܡ</u></nn>
 <br><br>
 <nn>ܕܰܝܪ̈ܳܝܶܐ:<sub> (ܓܳܒܺܝ̇ܢ ܚܰܕ ܡܶܢ ܬܪܶܝܢ ܦܶܣ̈ܩܶܐ ܗܳܠܶܝܢ)</sub></nn>
 <br><br>
 <nn><u>ܦܶܣܩܳܐ ܩܰܕܡܳܝܳܐ</u></nn><br><br>
<nn>ܥܽܘܢܺܝܬܳܐ: </nn><br>
<bc>ܢܽܘܗܪܳܐ ܕܢ̣ܰܚ ܠܙܰܕܺܝ̈ܩܶܐ ܘܠܰܬܪ̈ܺܝܨܰܝ ܠܶܒܳܐ ܚܰܕܽܘܬܳܐ</bc>
<br><br>
<bc>ܝܶܫܽܘܥ ܡܳܪܰܢ ܡܫܺܝܚܳܐ ܕܢ̣ܰܚ ܠܰܢ ܡܶܢ ܥܽܘܒܳܐ ܕܰܐܒܽܘܗ̱ܝ<br>ܐܶܬ̣ܳܐ ܘܰܐܦܩ̣ܰܢ ܡܶܢ ܚܶܫܽܘܟܳܐ ܘܰܐܢܗ̣ܰܪ ܠܰܢ ܒܢܽܘܗܪܶܗ ܓܰܐܝܳܐ</bc>
<br><br>
<bc>ܐܺܝܡܳܡܳܐ ܕܢ̣ܰܚ ܥܰܠ ܒܢܰܝ̈ܢܳܫܳܐ ܘܰܥܪܰܩ̣ ܫܽܘܠܛܳܢܶܗ ܕܚܶܫܽܘܟܳܐ<br>ܢܽܘܗܪܳܐ ܕܢ̣ܰܚ ܠܰܢ ܡܶܢ ܢܽܘܗܪܶܗ ܘܰܐܢܗ̣ܰܪ ܥܰܝ̈ܢܶܐ ܚܶܫܽܘ̈ܟܳܬܳܐ</bc>
<br><br>
<bc>ܫܽܘܒܚܶܗ ܕܢ̣ܰܚ ܒܓܰܘ ܬܺܐܒܶܝܠ ܘܰܐܢܗ̣ܰܪ ܠܰܬܗܽܘ̈ܡܶܐ ܬܰܚܬܳܝ̈ܶܐ<br>ܕܥ̣ܶܟ ܡܰܘܬܳܐ ܘܰܥ̣ܪܰܩ ܚܶܫܽܘܟܳܐ ܘܶܐܬܬܰܒ̣ܰܪܘ ܬܰܪ̈ܥܶܝܗ̇ ܕܰܫܝܽܘܠ</bc>
<br><br>
<bc>ܘܰܐܢܗ̣ܰܪ ܠܟܽܠܗܶܝܢ ܒܶܪ̈ܝܳܬܳܐ ܕܡܶܢ ܠܽܘܩܕܰܡ ܚܶܫܽܘ̈ܟܳܢ ܗ̱ܘܰܝ̈<br>ܩܳܡ̣ܘ ܡܺܝ̈ܬܶܐ ܫܟܺܝ̈ܒܰܝ ܥܰܦܪܳܐ ܘܫܰܒ̣ܰܚܘ ܕܰܗܘ̣ܳܐ ܠܗܽܘܢ ܦܳܪܽܘܩܳܐ</bc>
<br><br>
<bc>ܥܒ̣ܰܕ ܦܽܘܪܩܳܢܳܐ ܘܝܰܗ̱ܒ̣ ܠܰܢ ܚܰܝ̈ܶܐ ܘܶܐܬܥ̣ܰܠܺܝ ܠܘܳܬ ܐܰܒܽܘܗ̱ܝ ܪܳܡܳܐ<br>ܘܬܽܘܒ ܐܳ݀ܬܶܐ ܒܫܽܘܒܚܶܗ ܪܰܒܳܐ ܘܡܰ݀ܢܗܰܪ ܥܰܝ̈ܢܶܐ ܕܟܽܠ ܕܣܰܟܺܝ̣ܘ ܠܶܗ</bc>
<br><br>
<nn>ܥܽܘܢܺܝܬܳܐ: </nn><br>
<bc>ܢܽܘܗܪܳܐ ܕܢ̣ܰܚ ܠܙܰܕܺܝ̈ܩܶܐ ܘܠܰܬܪ̈ܺܝܨܰܝ ܠܶܒܳܐ ܚܰܕܽܘܬܳܐ</bc>
 <br><br><br>
 <nn><u>ܦܶܣܩܳܐ ܐ̱ܚܪܺܢܳܐ</u></nn>
 <br><br>
 <nn>ܥܽܘܢܺܝܬܳܐ: </nn><br>
<bc>ܢܽܘܗܪܳܐ ܕܢ̣ܰܚ ܠܙܰܕܺܝ̈ܩܶܐ ܘܠܰܬܪ̈ܺܝܨܰܝ ܠܶܒܳܐ ܚܰܕܽܘܬܳܐ</bc>
<br><br>
<bc>ܡܰܠܟܰܢ ܐܳ݀ܬܶܐ ܒܫܽܘܒܚܳܐ ܪܰܒܳܐ ܢܰܢ̣ܗܰܪ ܫܪ̈ܳܓܰܝܢ ܘܢܶܦ̣ܽܘܩ ܠܽܐܘܪܥܶܗ<br>ܢܶܚ̣ܕܶܐ ܒܶܗ ܐܰܝܟ ܕܰܚ̣ܕܺܝ ܒܰܢ ܕܗ̣ܽܘ ܡ̇ܚܰܕܶܐ ܠܰܢ ܒܢܽܘܗܪܶܗ ܓܰܐܝܳܐ</bc>
<br><br>
<bc>ܫܽܘܒܚܳܐ ܢܰܣ̣ܶܩ ܠܪܰܒܽܘܬܶܗ ܘܟܽܠܰܢ ܢܰܘ̣ܕܶܐ ܠܰܐܒܽܘܗ̱ܝ ܪܳܡܳܐ<br>ܕܰܣ̣ܓܺܝܘ ܪ̈ܰܚܡܰܘܗ̱ܝ ܫܰܠ̣ܚܶܗ ܨܶܝܕܰܝܢ ܘܰܥܒ̣ܰܕ ܠܰܢ ܣܰܒܪܳܐ ܘܦܽܘܪܩܳܢܳܐ</bc>
<br><br>
<bc>ܝܰܘܡܳܐ ܕܕܳܢܰܚ̇ ܡܶܢ ܫܶܠܝܳܐ ܢܳܦ̇ܩܺܝܢ ܠܽܐܘܪܥܶܗ ܩܰܕܺܝ̈ܫܶܐ<br>ܘܡܰ݀ܢܗܪܺܝܢ ܠܰܡܦܺܝܕܰܝ̈ܗܽܘܢ ܟܽܠ ܕܰܠܺܐܝ̣ܘ ܘܰܥܡ̣ܰܠܘ ܘܶܐܬܛܰܝ̣ܰܒܘ</bc>
<br><br>
<bc>ܚܳ݀ܕܶܝܢ ܡܰܠܰܐܟ̈ܶܐ ܘܥܺܝܪ̈ܰܝ ܫܡܰܝ̈ܳܐ ܒܫܽܘܒܚܳܐ ܕܟܺܐܢ̈ܶܐ ܘܰܕܙܰܕܺܝ̈ܩܶܐ<br>ܘܣܳܝ̇ܡܺܝܢ ܟܠܺܝ̈ܠܶܐ ܒܪ̈ܺܝܫܰܝܗܽܘܢ ܘܰܐܟܚܕܳܐ ܡ̇ܝܰܒܒܺܝܢ ܘܰܡ̇ܗܰܠܠܺܝܢ</bc>
<br><br>
<bc>ܐܰܚܰܝ̈ ܩܽܘܡ̣ܽܘܢ ܘܶܐܬܛܰܝ̣ܰܒܘ ܘܢܰܘ̣ܕܶܐ ܠܡܰܠܟܰܢ ܘܰܠܦܳܪܽܘܩܰܢ<br>ܕܳܐ݀ܬܶܐ ܒܫܽܘܒܚܶܗ ܪܰܒܳܐ ܘܰܡ̇ܚܰܕܶܐ ܠܰܢ ܒܢܽܘܗܪܳܐ ܓܰܐܝܳܐ ܕܒܶܝܬ ܡܰܠܟܽܘܬܶܗ</bc>
<br><br>
 <nn>ܥܽܘܢܺܝܬܳܐ: </nn><br>
<bc>ܢܽܘܗܪܳܐ ܕܢ̣ܰܚ ܠܙܰܕܺܝ̈ܩܶܐ ܘܠܰܬܪ̈ܺܝܨܰܝ ܠܶܒܳܐ ܚܰܕܽܘܬܳܐ</bc>
<br><br><br>
<nn>ܕܰܝܪܳܝܳܐ: </nn>
<bc>ܒ̣ܰܪܶܟ ܡܳܪܝ ܐܰܒܽܘܢ. ܡܳܪܝܳܐ ܡܪܰܚܡܰܢܰܐ ܪܰܚ̣ܶܡ ܥܠܰܝܢ ܘܥ̣ܰܕܰܪܰܝܢ. ܙܰܗܝܳܐ ܘܩܰܕܺܝܫܳܐ ܐܰܢܛܽܘܢܝܽܘܣ ܕܰܒܪܽܘܚܳܐ ܩܰܕܺܝܫܳܐ ܐܶܙ̣ܕܰܗܺܝ. ܘܰܒܬܶܫܡܶܫܬܶܗ ܡܥܰܠܰܝܵܬܳܐ ܐܶܬܥ̣ܰܢܘܺܝ ܘܰܒܕܽܘܒܳܪ̈ܰܘܗ̱ܝ ܐܰܠܳܗܳܝ̈ܶܐ ܬܡܺܝܗܳܐܝܺܬ ܐܶܬܥ̣ܰܠܺܝ. ܥܕܰܡܳܐ ܕܰܚܙܳܝܗ̱ܝ ܠܰܒܪܳܐ ܒܬܶܫܒܽܘܚܬܳܐ ܡܶܢ ܝܰܡܺܝܢ ܐܰܒܽܘܗ̱ܝ. ܒܳܟ ܢܶܙ̣ܕܰܗܶܐ ܒܒܰܪܢܳܫܰܢ ܓܰܘܳܝܳܐ. ܘܒܰܨܠܰܘ̈ܬܳܟ ܢܶܫ̣ܬܘܶܐ ܕܟܽܠ ܫܳܥ ܡܶܬܝܰܕܥܳܢܳܐܝܺܬ ܒܥܰܝܢܳܐ ܕܪܶܥܝܳܢܳܐ ܢܶܚ̣ܙܶܘܗ̱ܝ ܠܡܳܪܳܟ ܘܠܳܟ ܢ̣ܶܪܚܰܡ. ܘܰܐܡܺܝܢܳܐܝܺܬ ܢܰܣ̣ܩ ܬܶܫ̈ܒܚܳܬܳܐ ܕܰܟܝ̈ܳܬܳܐ ܘܠܰܐܒܽܘܗ̱ܝ ܘܰܠܪܽܘܚܶܗ ܚܰܝܳܐ ܘܩܰܕܺܝܫܳܐ. ܗܳܫܳܐ ܘܰܒܟܽܠܙܒܰܢ ܠܥܳܠܡܺܝܢ. ܐܰܡܺܝܢ.</bc>
<br><br>
<nn><u>ܩܳܠܳܐ ܕܰܬܠܳـ̈ܬܳܐ: ܒܰܠܒܺܝܒܽܘܬܳܐ ܥܰܫܺܝܢܬܳܐ</u></nn>
<br><br>
<nn>ܓܽܘܕܳܐ ܩܰܕܡܳܝܳܐ: </nn><br>
<bc>
    ܬܡ̣ܰܗܘ ܗ̱ܘ̣ܰܘ ܥܺܝܪ̈ܶܐ ܘܡܰܠܰܐܟ̈ܶܐ ܕܰܚ̣ܙܰܘ ܥܰܡܠܶܗ ܕܓܰܒܝܳܐ ܐܰܢܛܽܘܢܝܳܘܣ<br>
ܕܶܐܬܕܰܡ̣ܺܝ ܠܗܽܘܢ ܒܝܰܕ ܨܰܘܡܳܐ ܘܰܨܠܰܘ̈ܳܬܳܐ ܘܫܰܗܪܳܐ ܕܦܽܘܪܫܳܢܳܐ<br>
ܘܰܒܝܰܘܡܳܐ ܕܥܽܘܢܕܳܢܶܗ ܢܦ̣ܰܩܘ ܠܽܐܘܪܥܶܗ ܒܚܰܕܽܘܬܳܐ ܘܙܰܝܚ̣ܽܘܗ̱ܝ ܒܺܐܝܩܳܪܳܐ<br></bc>
<br>
<nn>ܓܽܘܕܳܐ ܐ̱ܚܪܺܢܳܐ:  </nn><br>
<bc>
    ܟܽܠܗܽܘܢ ܟܺܐܢ̈ܶܐ ܘܺܝܚܺܝܕܳܝ̈ܶܐ ܕܰܒܛܽܘܪ̈ܶܐ ܘܢܰܟ̈ܦܶܐ ܘܨܰܝ̈ܳܡܶܐ<br>
ܢܕܽܘ̣ܨܽܘܢ ܝܰܘܡܳܢ ܒܰܚܠܽܘܠܶܗ ܕܰܐܢܛܽܘܢܺܝܳܘܣ ܪܺܝܫܳܐ ܕܥܳܢܘܳܝ̈ܶܐ<br>
ܘܢܶܚ̣ܕܶܐ ܡܰܕܒܪܳܐ ܘܩܽܘܪ̈ܝܶܐ ܘܰܢܩ̣ܰܪܒܽܘܢ ܬܰܘܕܺܝܬܳܐ ܠܡܳܪܝܳܐ ܡܢܰܨܚܳܢܶܗ<br></bc>
<br>
<nn>ܬܪ̈ܶܝܢ ܓܽܘ̈ܕܶܐ: </nn><br>
<bc>
    ܩܰܕܺܝܫ ܩܰܕܺܝܫ ܩܥ̣ܰܘ ܬܶܐܓ̈ܡܶܐ ܕܰܫܡܰܝ̈ܳܢܶܐ ܘܣܶܕܪ̈ܶܐ ܕܢܽܘܪ̈ܳܢܶܐ<br>
ܩܰܕܺܝܫ ܡܳܪܝܳܐ ܕܚܰܝ̣ܠܶܗ ܠܢܰܟܦܳܐ ܐܰܢܛܽܘܢܝܳܘܣ ܒܕܰܐܪܳܐ ܕܥܰܡ ܒܺܝܫܳܐ<br>
ܘܝܰܗ̱ܒ̣ ܗ̱ܘ̣ܳܐ ܠܶܗ ܙܳܟܽܘܬܳܐ ܐܰܝܟ ܕܰܘܺܝܕ ܒܰܪ ܐܺܝܫܰܝ ܕܰܙܟ̣ܳܐ ܠܓܰܢ̱ܒܳܪܳܐ<br></bc>
<br><br>
<nn>ܕܰܝܪ̈ܳܝܶܐ:       ܡܰܙܡܽܘܪܳܐ ܕܨܰܦܪܳܐ: ܩܢ</nn>
<br>
<bc><nn>*</nn>ܫܰܒ̣ܰܚܘ ܠܡܳܪܝܳܐ ܒܩܽܘܕܫܶܗ <br>ܫܰܒ̣ܚܽܘܗ̱ܝ ܒܰܪܩܺܝܥܳܐ ܕܥܽܘܫܢܶܗ</bc>
<br>
<bc><nn>**</nn>ܫܰܒ̣ܚܽܘܗ̱ܝ ܒܚܰܝܠܬܳܢܽܘܬܶܗ <br>ܫܰܒ̣ܚܽܘܗ̱ܝ ܒܣܽܘܓܳܐܐ ܕܪܰܒܽܘܬܶܗ</bc>
<br>
<bc><nn>*</nn>ܫܰܒ̣ܚܽܘܗ̱ܝ ܒܩܳܠܳܐ ܕܩܰܪܢܳܐ<br>ܫܰܒ̣ܚܽܘܗ̱ܝ ܒܩܺܝܬܳܪ̈ܶܐ ܘܰܒܟܶܢܳܪ̈ܶܐ</bc>
<br>
<bc><nn>**</nn>ܫܰܒ̣ܚܽܘܗ̱ܝ ܒܰܦܠܰܓ̈ܶܐ ܘܒܰܪ̈ܒܺܝܥܶܐ <br>ܫܰܒ̣ܚܽܘܗ̱ܝ ܒܡܶܢ̈ܶܐ ܚܰܠܝ̈ܳܬܳܐ</bc>
<br>
<bc><nn>*</nn>ܫܰܒ̣ܚܽܘܗ̱ܝ ܒܨܶܨܠܰܝ̈ ܫܶܡܥܳܐ <br>ܫܰܒ̣ܚܽܘܗ̱ܝ ܒܩܳܠܳܐ ܘܒܰܩܥܳܬܳܐ</bc>
<br>
<bc><nn>**</nn>ܟܽܠ ܢܶܫܡܳܐ ܬܫ̣ܰܒܰܚܝ ܠܡܳܪܝܳܐ <br> ܗܰܠܶܠܽܘܝܰܐ</bc>
<br>
  <bc><nn>*/**</nn> ܫܽܘܒܚܳܐ ܠܰܐܒܳܐ ܘܠܰܒܪܳܐ ܘܰܠܪܽܘܚܳܐ ܕܩܽܘܕܫܳܐ <br>ܡܶܢ ܥܳܠܰܡ ܘܰܥܕܰܡܳܐ ܠܥܳܠܰܡ ܥܳܠܡܺܝܢ</bc>
  <br><br><br>
  <nn><u>ܩܳܠܳܐ: ܣܽܘܓܺܝܬܳܐ</u></nn>
  <br><br>
  <nn>ܕܰܝܪ̈ܳܝܶܐ:<sub>(ܓܳܒܺܝ̇ܢ ܚܰܕ ܡܶܢ ܬܪܶܝܢ ܦܶܣ̈ܩܶܐ ܗܳܠܶܝܢ)</sub></nn>
  <br><br>
 <bc>ܐܳܘ ܦܳܪ̈ܽܘܫܶܐ ܫܡ̣ܰܥܘ ܢܶܨܚܳܢܶܗ ܕܰܐܢܛܽܘܢܺܝܳܘܣ ܡܠܶܐ ܙܰܗܝܽܘܬܳܐ<br>ܒܰܐܝܠܶܝܢ ܥܰܡ̈ܠܶܐ ܪ̈ܽܘܚܳܢܳܝܶܐ ܫܦ̣ܰܪ ܠܰܐܠܳܗܳܐ ܒܟܰܫܺܝܪܽܘܬܳܐ</bc>
 <br><br>
 <bc>ܓܰܢ̱ܒܳܪܳܐܝܺܬ ܐܶܚ̣ܰܕ ܕܰܐܪܳܐ ܘܰܐܪܡ̣ܺܝ ܠܒܺܝܫܳܐ ܒܚܰܝܳܒܽܘܬܳܐ<br>ܕܢ̣ܰܚ ܗ̱ܘ̣ܳܐ ܢܽܘܗܪܶܗ ܒܓܰܘ ܪܶܥܝܳܢܶܗ ܘܰܣ̣ܢܳܐ ܠܥܳܠܡܳܐ ܡܠܶܐ ܛܳܥܝܽܘܬܳܐ</bc>
 <br><br>
 <bc>ܗܳܢܳܐ ܕܰܗܘ̣ܳܐ ܚܰܒܪܳܐ ܠܥܺܝܪ̈ܶܐ ܒܝܰܕ ܕܽܘܒܳܪ̈ܶܐ ܕܰܡܝܰܬܪܽܘܬܳܐ<br>ܘܰܐܝܟ ܡܰܠܰܐܟܳܐ ܫܗ̣ܰܪ ܟܰܕ ܦܳ݀ܠܰܚ ܥܰܡ ܐܰܠܳܗܳܐ ܒܪܽܘܚܳܢܽܘܬܳܐ</bc>
 <br><br>
 <bc>ܡܶܢܥܰܬ̣݀ ܐܶܠܦܶܗ ܠܰܐܬܪܳܐ ܕܚܰܝ̈ܶܐ ܘܪܽܘܚܶܗ ܫܰܢܝܰܬ̣݀ ܠܒܶܝܬ ܡܰܠܟܽܘܬܳܐ<br>ܢܽܘܪ̈ܳܢܶܐ ܕܶܝܢ ܥܰܡ ܪ̈ܽܘܚܳܢܶܐ ܩܰܒ̣ܠܽܘܗ̇ ܠܢܰܦܫܶܗ ܒܰܦܨܺܝܚܽܘܬܳܐ</bc>
 <br><br>
 <bc>ܫܒܺܝܚ ܗ̱ܽܘ̣ ܐܰܬܪܳܐ ܕܰܡܛܰܝܰܒ ܠܶܗ ܕܰܦܶܐܐ ܘܰܡܠܶܐ ܢܰܗܺܝܪܽܘܬܳܐ<br>ܬܶܗ̣ܘܶܐ ܨܠܽܘܬܶܗ ܫܽܘܪܳܐ ܕܪ̈ܰܚܡܶܐ ܠܟܽܠܗܽܘܢ ܝܰܠܕܶܝ̈ܗ̇ ܕܡܰܥܡܽܘܕܺܝܬܳܐ</bc>
 <br><br>
 <bc>ܢܺܐܡ̣ܰܪ ܟܽܠܰܢ ܒܟܽܠܗܽܘܢ ܨܰܦܪ̈ܶܐ ܠܳܟ ܬܶܫܒܽܘܚܬܳܐ ܣܰܓܺܝ ܪ̈ܰܚܡܶܐ<br>ܘܰܚܢܰܢ ܢܺܐܡ̣ܰܢ ܒܟܽܠ ܥܶܕܳܢܺܝ̈ܢ ܨܠܽܘܬܳܟ ܥܰܡܰܢ ܡܳܪܝ ܐܰܢܛܽܘܢܝܽܘܣ</bc>
 <br><br>
 <bc>ܠܰܐܒܳܐ ܘܠܰܒܪܳܐ ܘܰܠܪܽܘܚ ܩܽܘܕܫܳܐ ܫܽܘܒܚܳܐ ܢܰܣ̣ܶܩ ܒܟܽܠ ܥܶܕܳܢܺܝ̈ܢ <br>ܥܰܠ ܡܰܘܗܰܒܬܶܗ ܕܠܳܐ ܡܶ݀ܬܡܰܠܠܳܐ ܠܥܳܠܰܡ ܥܳܠܡܺܝ̈ܢ ܐܰܡܺܝܢ ܘܰܐܡܺܝܢ</bc>
 <br><br><br>
 <bc><nn>ܕܰܝܪܳܝܳܐ:</nn>ܣـܛܳܘ ܡܶܢ ܩܰܐܠܳܘܣ</bc>
 <nn>&emsp;&emsp;&emsp; &nbsp; ܩܳܝ̇ܡܺܝܢ</nn>
 <br>
 <bc><nn>ܕܰܝܪ̈ܳܝܶܐ:</nn>ܩܽܘܪܝܶܐܠܶܝܣܽܘܢ</bc>
 <br><br>
 <nn>ܟܳܗܢܳܐ:</nn>
 <bc>ܬܶܫܒܽܘܚܬܳܐ ܘܬܰܘܕܺܝܬܳܐ ܘܣܶܓܕܬܳܐ ܘܗܶܕܪܳܐ ܘܩܽܘܠܳܣܳܐ ܘܪܽܘܡܪܳܡܳܐ ܘܪܰܒܽܘܬ ܝܳܐܝܽܘܬܳܐ ܢܶܫ̣ܬܘܶܐ ܕܢܰܣ̣ܶܩ ܠܗܰܘ̇ ܕܰܠܟܺܐܢܳܐ ܐܰܢܛܽܘܢܝܽܘܣ ܪܺܝܫܳܐ ܪܰܒܳܐ ܚ̣ܰܘܺܝ ܒܥܳܠܡܳܐ. ܘܰܕܪܰܫ̣ ܗ̱ܘ̣ܳܐ ܐܽܘܪܚܳܐ ܕܕܰܝܪܳܝܽܘܬܳܐ ܒܓܰܘ ܡܰܕܒܪܳܐ. ܠܗܰܘ̇ ܕܰܠܥܺܐܕܶܗ ܙܰܡ̣ܶܢ ܘܰܩ̣ܪܳܐ ܠܟܽܠܗܽܘܢ ܝܺܚܺܝܕܳܝ̈ܶܐ ܘܪ̈ܶܒܘܳܬܳܐ ܕܰܒܢܰܘ̈ܗ̱ܝ ܟܰܕ ܚܳ̇ܕܶܝܢ ܘܪܳܘ̇ܙܺܝܢ ܘܰܦܨܺܝܚܺܝܢ ܒܝܽܘܡ ܕܽܘܟܪܳܢܶܗ. ܛܳܒܳܐ ܕܠܶܗ ܝܳ݀ܐܶܐ ܫܽܘܒܚܳܐ ܘܺܐܝܩܳܪܳܐ ܒܗܳܢܳܐ ܥܺܐܕܳܐ ܘܰܒܟܽܠܗܽܘܢ ܥܺܐܕ̈ܶܐ ܘܥܶܕܳܢ̈ܶܐ ܘܫܳܥ̈ܶܐ ܘܙܰܒ̈ܢܶܐ ܘܝܰܘ̈ܡܳܬܳܐ ܕܚܰܝܰܝ̈ܢ ܗܳܫܳܐ ܘܰܒܟܽܠܙܒܰܢ ܠܥܳܠܡܺܝܢ.</bc>
 <br><br>
 <nn>ܕܰܝܪ̈ܳܝܶܐ: </nn>
 <bc>ܐܰܡܺܝܢ</bc>
 <br><br>
 <nn>ܟܳܗܢܳܐ:</nn>
 <bc>ܟܰܕ ܠܘܳܬ ܪܰܘܡܳܐ ܘܰܡܥܰܠܝܳܐ ܕܟܽܠܗܶܝܢ ܡܝܰܬܪ̈ܳܬܳܐ ܕܕܰܝܪ̈ܳܝܶܐ ܗܳܐ ܚܳܝ̇ܪܺܝܢܰܢ ܡܶܢ ܡܳܪܝ ܐܰܢܛܽܘܢܝܽܘܣ ܪܺܝܫܕܰܝܪ̈ܳܝܶܐ ܡܶ̇ܬܩܰܪܒܺܝܢܰܢ. ܗܰܘ̇ ܕܠܳܐ ܩ̣ܢܳܐ ܦܺܝܠܳܣܳܦܽܘܬܳܐ ܐܰܪܥܳܢܳܝܬܳܐ ܐܶܠܳܐ ܡ̇ܕܰܪܶܫ ܗ̱ܘ̣ܳܐ ܒܰܐܠܳܗܳܝ̈ܳܬܳܐ. ܘܝܳܕܰܥ ܗ̱ܘ̣ܳܐ ܫܡܰܝܳܢ̈ܝܳܬܳܐ. ܘܰܡܠܶܐ ܗ̱ܘ̣ܳܐ ܠܶܒܶܗ ܡܶܢ ܟܽܠܗܶܝܢ ܛܳܒ̈ܳܬܳܐ. ܘܡܰܠܦܳܢܽܘܬܳܐ ܡܰܠܝܰܬ ܠܒܺܝܒܽܘܬܳܐ ܠܰܒܢܰܘ̈ܗ̱ܝ ܡ̇ܩܰܕܶܡ ܗ̱ܘ̣ܳܐ. ܘܽܐܘܪܚܳܐ ܕܚܰܝ̈ܶܐ  ܗܳܝ̇ ܕܺܝܚܺܝܕܳܝܽܘܬܳܐ ܠܗܽܘܢ ܡܳ̇ܠܶܟ ܗ̱ܘ̣ܳܐ. ܘܰܫܰܝܢܳܐ ܘܰܫܠܳܡܳܐ ܒܙܰܒܢܳܐ ܕܺܝܠܶܗ ܡܶ̇ܬܦܰܬܶܐ ܗ̱ܘ̣ܳܐ.
<br>
ܘܰܚܢܰܢ ܢܰܙܥ̣ܶܩ ܠܘܳܬܶܗ ܟܰܕ ܐܶܡ̇ܪܺܝܢܰܢ ܕܠܳܟ ܛܽܘܒܰܝܟ ܐܰܒܽܘܢ ܡܳܪܝ ܐܰܢܛܽܘܢܝܽܘܣ ܕܰܫܒ̣ܰܩܬ ܠܥܳܠܡܳܐ ܘܒ̣ܰܕܰܪܬ ܥܽܘܬܪܳܟ ܥܰܠ ܡܶܣܟܺܝ̈ܢܶܐ ܐܰܝܟܰܢܳܐ ܕܠܳܟ ܢܶܗ̣ܘܶܐ ܓܰܢ̱ܙܳܐ ܒܰܡܰܠܟܽܘܬܳܐ. ܠܳܟ ܛܽܘܒܰܝܟ ܐܰܒܽܘܢ ܡܳܪܝ ܐܰܢܛܽܘܢܝܽܘܣ ܕܰܐܪܚ̣ܶܩܬ ܡܶܢ ܝܳܬܒܳܐ ܕܰܒܢܰܝ̈ܢܳܫܳܐ ܘܰܠܒܰܪ ܡܶܢܶܗ ܥܒ̣ܰܕܬ ܠܳܟ ܥܽܘܡܪܳܐ ܕܬܶܗ̣ܘܶܐ ܒܡܰܕܒܪܳܐ ܐܰܝܟ ܡܰܠܰܐܟܳܐ. ܠܳܟ ܛܽܘܒܰܝܟ ܐܰܒܽܘܢ ܡܳܪܝ ܐܰܢܛܽܘܢܝܽܘܣ ܕܒܳܟ ܐܶܬܚ̣ܰܘܺܝ ܫܒܺܝ̈ܠܶܐ ܕܰܬܪܺܝܨܽܘܬܳܐ ܒܰܐܪܥܳܐ ܠܳܐ ܡܶܬܝܰܬܒܳܢܺܝܬܳܐ ܘܰܥܒ̣ܰܕܬܳܗ̇ ܫܡܰܝܳܐ ܕܬܰܪ̈ܬܶܝܢ ܘܰܦܰܪܕܰܝܣܶܗ ܕܰܐܠܳܗܳܐ.
<br>
ܬ̣ܳܐ ܒܰܫܠܳܡܳܐ ܢܳܛܽܘܪܳܐ ܕܦܽܘܩ̈ܕܳܢܶܐ ܐܶܘܰܢܓܶܠܳܝ̈ܶܐ. ܬ̣ܳܐ ܒܰܫܠܳܡܳܐ ܡܚܰܘܝܳܢܳܐ ܕܽܐܘܪܚܳܐ ܕܰܐܒܺܝܠܽܘܬܳܐ ܘܕܰܢܙܺܝܪܽܘܬܳܐ ܡܰܠܰܐܟܳܝܬܳܐ. ܬ̣ܳܐ ܒܰܫܠܳܡܳܐ ܐܰܒܳܐ ܕܝܰܬܡ̈ܶܐ ܘܰܡܣܰܒܥܳܢܳܐ ܕܡܶܣܟܺܝܢ̈ܶܐ ܘܕܰܨܪ̈ܺܝܟܶܐ. ܫܠܳܡܠܳܟ ܡܶܢ ܟܽܠܗܽܘܢ ܠܒܺܝ̈ܫܰܝ ܐܶܣܟܺܝܡܳܟ ܙܰܗܝܳܐ ܘܩܰܕܺܝܫܳܐ. ܫܠܳܡܠܳܟ ܡܶܢ ܟܽܠܗܽܘܢ ܡܶܬܕܰܒܪ̈ܰܝ ܒܝܽܘܠܦܳܢܳܟ ܐܶܘܰܢܓܶܠܳܝܳܐ. ܫܠܳܡܠܳܟ ܡܶܢ ܟܽܠܗܽܘܢ ܝܰܠܕܶܝ̈ܗ ܕܥܺܕ̄ܬܳܐ ܩܰܕܺܝܫܬܳܐ. ܫܠܳܡܠܳܟ ܡܶܢ ܟܽܠܶܗ ܟܶܢܫܰܢ ܡܚܺܝܠܳܐ ܕܫܳ̇ܐܶܠ ܡܶܢܳܟ ܥܽܘܕܪܳܢܳܐ. ܫܠܳܡܠܳܟ ܡܶܢ ܡܳܪܶܐ ܫܠܳܡܳܐ ܕܰܫܠܳܡܰܢ ܙܥܽܘܪܽ ܗ̱ܘ̣ ܠܰܡܩܰܠܳܣܽܘܬܳܟ.
<br>
ܘܒܰܕܓܽܘܢ ܫܳܐܠܺܝ̇ܢܰܢ ܡܶܢ ܡܳܪܝܳܐ ܒܰܨܠܰܘ̈ܳܬܳܟ  ܪ̈ܰܚܡܶܐ ܘܰܚܢܳܢܳܐ ܘܚܽܘܣܳܝܳܐ ܕܚܰܘ̈ܒܶܐ ܘܫܽܘܒܩܳܢܳܐ ܕܰܚ̈ܛܳܗܶܐ. ܘܢܰܡ̣ܠܶܟ ܫܰܝܢܶܗ ܘܰܫܠܳܡܶܗ ܒܟܽܠܶܗ ܥܳܠܡܳܐ. ܘܢܶܥ̣ܒܶܕ ܕܽܘܟܪܳܢܳܐ ܛܳܒܳܐ ܠܟܽܠܗܽܘܢ ܥܰܢܺܝ̈ܕܶܐ ܡܗܰܝ̈ܡܢܶܐ ܕܰܫܟ̣ܶܒܘ ܥܰܠ ܣܰܒܪܶܗ ܒܗܰܝܡܳܢܽܘܬܳܐ ܕܰܫܪܳܪܳܐ.  ܒܝܰܕ ܨܠܰܘ̈ܳܬܳܐ ܕܝܳܠܶܕܬܶܗ ܘܰܕܟܽܠܗܽܘܢ ܩܰܕܺܝ̈ܫܶܐ ܕܰܥ̣ܒܰܕܘ ܨܶܒܝܳܢܶܗ ܡܶܢ ܫܽܘܪܳܝܳܐ ܘܰܥܕܰܡܳܐ ܠܝܰܘܡܳܢܳܐ. ܘܰܐܟܚܕܳܐ ܢܰܣ̣ܶܩ ܠܶܗ ܫܽܘܒܚܳܐ ܘܠܰܐܒܽܘܗ̱ܝ ܡܒܰܪܟܳܐ ܘܰܠܪܽܘܚܶܗ ܚܰܝܳܐ ܘܰܩܰܕܺܝܫܳܐ. ܗܳܫܳܐ ܘܰܒܟܽܠܙܒܰܢ ܠܥܳܠܡܺܝܢ. </bc>
 <br><br>
 <nn>ܕܰܝܪ̈ܳܝܶܐ: </nn>
 <bc>ܐܰܡܺܝܢ</bc> &emsp;&emsp;&emsp;&emsp;&emsp;&emsp;&emsp;
<nn>ܝܳܬܒܺܝ̇ܢ</nn>
<br><br><br>
<nn><u>ܩܳܠܳܐ ܕܥܶܛܪܳܐ: ܡܳܪܝܳܐ ܠܡܰܪܥܺܝܬܳܟ</u></nn>
<bc>
    <br>
    ܡܳܪܝܳܐ ܠܡܰܪܥܺܝܬܳܟ ܒܝܽܘܡ ܥܺܐܕܶܗ ܕܰܪܚܽܘܡܳܟ<br>
ܐܰܬܠܺܝܛܳܐ ܕܪܽܘܚ ܩܽܘܕܫܳܐ ܐܰܢܛܽܘܢܝܳܘܣ ܡܠܶܐ ܫܽܘܦܪ̈ܶܐ<br>
ܫܰܟ̣ܶܢ ܠܳܗ̇ ܘܰܠܝܰܠܕܶܝ̈ܗ̇ ܚܽܘܣܳܝܳܐ ܘܫܽܘܒܩܳܢܳܐ<br>
ܕܗܳܐ ܚܳ݀ܕܶܝܢ ܐܳܦ ܪ̈ܳܘܙܺܝܢ ܘܰܦܨܺܝܚܺܝܢ ܒܰܚܠܽܘܠܶܗ<br>

<br>
ܗܳܢܳܐ ܕܰܫܒ̣ܰܩ ܗ̱ܘ̣ܳܐ ܠܥܳܠܡܳܐ ܘܰܠܓܶܢܣܳܐ ܘܰܠܛܽܘܗܡܳܐ ܘܶܐܬܢܰܩ̣ܰܦ ܠܰܡܫܺܝܚܳܐ<br>
ܗܳܢܳܐ ܕܰܗܘ̣ܳܐ ܥܶܢܝܳܢܶܗ ܥܰܡ ܥܺܝܪ̈ܶܐ ܥܶܠܳܝ̈ܶܐ ܘܥܰܡ ܬܶܐܓܡ̈ܶܐ ܕܡܰܠܰܐܟ̈ܶܐ<br>
ܗܳܢܳܐ ܕܰܦܠ̣ܰܚ ܥܰܡ ܡܳܪܶܗ ܦܽܘܠܚܳܢܳܐ ܪܽܘܚܳܢܳܐ ܐܰܝܟ ܦܳܥܠܳܐ ܟܰܫܺܝܪܳܐ<br>

ܗܳܢܳܐ ܕܪܰܥ̣ܺܝ ܠܰܐܠܳܗܳܐ ܒܕܽܘܒܳܪ̈ܰܘܗ̱ܝ ܫܰܦܺܝܪ̈ܶܐ ܘܰܫܦ̣ܰܪ ܠܶܗ ܒܰܥܒܳܕܰܘ̈ܗ̱ܝ<br>

 <br>
ܘܗܳܐ ܝܰܘܡܳܢ ܥܶܠܳܝ̈ܶܐ ܘܬܰܚܬܳܝ̈ܶܐ ܡ̇ܙܰܝܚܺܝܢ ܠܶܗ<br>
ܘܰܡ̇ܝܰܩܪܺܝܢ ܠܥܰܕܥܺܐܕܶܗ ܒܟܽܠ ܦܶܢܝ̈ܳܢ ܕܰܒܪܺܝܬܳܐ<br>
<br><br>
</bc>
<nn>ܟܳܗܢܳܐ: </nn>
<bc>ܡܚܰܝܠܳܢܳܐ ܕܰܐܬܠܺܝܛܰܘ̈ܗ̱ܝ ܘܰܡܟܰܠܠܳܢܳܐ ܕܰܪܚܽܘܡܰܘ̈ܗ̱ܝ. ܡܩܰܒܶܠ ܕܡܳܐ ܙܰܟܳܝܳܐ ܕܥܰܒܕܰܘ̈ܗ̱ܝ ܘܡܰܘܪܶܒ ܕܽܘܟܪܳܢܳܐ ܕܙܰܕܺܝܩܰܘ̈ܗ̱ܝ. ܘܰܡܢܰܨܰܚ ܠܩܰܕܺܝܫܰܘ̈ܗ̱ܝ ܡܳܪܝܳܐ ܡܳܪܰܢ: ܩܰܒܶܠ ܠܦܺܝܪܡܳܐ ܗܳܢܳܐ ܕܩ̣ܰܪܶܒܢܰܢ ܒܕܽܘܟܪܳܢܶܗ ܕܰܐܬܠܺܝܛܳܐ ܥܛܺܝܦ ܙܳܟܽܘܬܳܐ ܡܳܪܝ ܐܰܢܛܽܘܢܝܽܘܣ. ܫ̣ܰܟܶܢ ܒܶܗ ܚܽܘܣܳܝܳܐ ܠܟܽܠܗܽܘܢ ܝܰܠܕܶܝ̈ܗ ܕܥܺܕ̄ܬܳܐ ܩܰܕܺܝܫܬܳܐ. ܘܒܰܨܠܰܘ̈ܳܬܶܗ ܚܰܣܳܐ ܠܰܢ ܘܰܠܟܽܠܗܽܘܢ ܥܰܢܺܝ̈ܕܶܐ ܡܗܰܝ̈ܡܢܶܐ ܕܰܫܟ̣ܶܒܘ ܥܰܠ ܣܰܒܪܳܟ ܒܪܺܝܟܳܐ. ܘܢܰܣ̣ܶܩ ܠܳܟ ܫܽܘܒܚܳܐ ܗܳܫܳܐ ܘܰܒܟܽܠܙܒܰܢ ܠܥܳܠܡܺܝܢ.</bc>
<br><br>
 <nn>ܕܰܝܪ̈ܳܝܶܐ: </nn>
 <bc>ܐܰܡܺܝܢ</bc>
 <br><br><br>
<nn><u>ܡܰܙܡܽܘܪܳܐ ܕܩܶܪ̈ܝܳܢܶܐ: ܪܰܡ̣ܪܶܡܰܝܢܝ</u></nn>
<br><br>
<nn>ܓܽܘܕܳܐ ܐ̱ܚܪܺܢܳܐ: </nn>
<br>

<bc>ܝܰܘܡܳܢܳܐ ܚܳ݀ܕܝܳܐ ܥܺܕ̄ܬܳܐ ܒܕܽܘܟܪܳܢܶܗ ܕܰܐܢܛܽܘܢܺܝܳܘܣ<br>ܘܙܳܡ̇ܪܳܐ ܫܽܘܒܚܳܐ ܘܬܰܘܕܺܝܬܳܐ ܠܡܳܪܝܳܐ ܕܚܰܝ̣ܠܶܗ ܒܰܐܓܽܘܢܳܐ
</bc>
<br><br>
<nn>ܓܽܘܕܳܐ ܩܰܕܡܳܝܳܐ: </nn>
<br>

<bc>ܠܳܐ ܚܳ݀ܕܶܐ ܡܰܠܟܳܐ ܒܬܳܐܓܶܗ ܘܠܳܐ ܕܰܝܳܢܳܐ ܒܫܽܘܠܛܳܢܶܗ<br>ܐܰܝܟ ܕܚܳ݀ܕܝܳܐ ܥܺܕ̄ܬܳܐ ܡܟܺܝܪܬܳܐ ܒܕܽܘܟܪ̈ܳܢܰܝܗܽܘܢ ܕܩܰܕܺܝ̈ܫܶܐ
</bc>
<br><br>
<nn> ܬܪ̈ܶܝܢ ܓܽܘ̈ܕܶܐ: </nn>
<br>

<bc>ܒܪܺܝܟ ܗ̱ܽܘ̣ ܡܫܺܝܚܳܐ ܦܳܪܽܘܩܰܢ ܕܚܰܝ̣ܠܶܗ ܗ̱ܘ̣ܳܐ ܠܰܐܢܛܽܘܢܺܝܳܘܣ<br> ܘܰܐܩ̣ܪܶܒ ܘܰܙܟ̣ܳܐ ܘܶܐܬܢ̣ܰܨܰܚ ܒܕܽܘܒܳܪ̈ܶܐ ܕܙܰܕܺܝܩܽܘܬܳܐ
</bc>
<br><br><br>
<nn><u>ܩܶܪ̈ܝܳܢܶܐ: (ܚ̣ܽܘܪ ܐܶܩܰܦܬܳܐ ܕܩܶܪ̈ܝܳܢܶܐ)</u></nn>
<br><br><br>
<nn><u>ܒܳܥܽܘܬܳܐ ܕܡܳܪܝ ܝܰܥܩܽܘܒ</u></nn>
<br><br>
<nn>ܓܽܘܕܳܐ ܩܰܕܡܳܝܳܐ:</nn>
<br>
<bc>
ܨܠܽܘܬܳܟ ܥܰܡܰܢ ܡܳܪܝ ܐܰܢܛܽܘܢܝܳܘܣ ܨܠܽܘܬܳܟ ܥܰܡܰܢ<br>
ܘܠܰܨܠܰܘ̈ܳܬܳܟ ܢܶܫܡ̣ܰܥ ܡܳܪܝܳܐ ܘܰܢܚ̣ܰܣܶܐ ܠܰܢ<br>
ܢܶܥܒ̣ܶܕ ܡܳܪܝܳܐ ܫܽܘܪܳܐ ܕܪ̈ܰܚܡܶܐ ܒܰܨܠܰܘ̈ܳܬܳܟ<br>
ܠܟܶܢܫܰܢ ܕܰܨܗܶܐ ܠܰܨܠܰܘ̈ܳܬܳܟ ܘܰܠܒܳܥܘ̈ܳܬܳܟ<br>
</bc>
<br><br>
<nn>ܓܽܘܕܳܐ ܐ̱ܚܪܺܢܳܐ: </nn>
<br>
<bc>
ܐܰܢܛܽܘܢܺܝܳܘܣ ܪܳܡ ܗ̱ܽܘ̣ ܫܰܪܒܳܟ ܡܶܢ ܐܳܡܽܘܪ̈ܶܐ<br>
ܘܡܰܢ ܡܰ݀ܘܦܶܐ ܠܳܟ ܕܢܺܐܡ̣ܰܪ ܥܰܡܠܳܟ ܕܰܡܠܶܐ ܬܶܗܪ̈ܶܐ<br>
ܚܳܝ̇ܒܳܐ ܡܶܢܳܟ ܡܶܠܬܳܐ ܬܡܰܠ̣ܶܠ ܡܶܛܽܘܠ ܫܽܘܦܪ̈ܰܝܟ<br>
ܡܶܛܽܘܠ ܬܶܗܪ̈ܰܝܟ ܡܶܛܽܘܠ ܥܰܡܠܰܝ̈ܟ ܐܰܠܳܗܳܝ̈ܶܐ<br>

</bc>
<br><br>
<nn>ܓܽܘܕܳܐ ܩܰܕܡܳܝܳܐ:</nn>
<br>
<bc>
ܫܽܘܦܪ̈ܶܐ ܪ̈ܳܡܶܐ ܕܰܒܬܽܘܠܽܘܬܳܐ ܘܩܰܕܺܝܫܽܘܬܳܐ<br>
ܩ̣ܢܳܐ ܐܰܢܛܽܘܢܝܽܘܣ ܘܰܒܗܽܘܢ ܪܰܥ̣ܺܝ ܠܰܐܠܳܗܽܘܬܳܐ<br>
ܨܰܘܡܳܐ ܡܬܺܝܚܳܐ ܘܫܰܗܪܳܐ ܕܰܟܝܳܐ ܕܠܰܝ̈ܠܰܘܳܬܳܐ<br>
ܪܚ̣ܶܡ ܛܽܘܒܳܢܳܐ ܐܰܢܛܽܘܢܺܝܽܘܣ ܡܶܢ ܛܰܠܝܽܘܬܳܐ<br>
</bc>
<br><br>
<nn>ܓܽܘܕܳܐ ܐ̱ܚܪܺܢܳܐ: </nn>
<br>
<bc>
ܒܰܙܡܺܝܪ̈ܳܬܶܗ ܕܪܽܘܚܳܐ ܕܩܽܘܕܫܳܐ ܡ݀ܶܬܗܰܓܶܐ ܗ̱ܘ̣ܳܐ<br>
ܘܡܰܡܠ̱ܠܳܐ ܐ̱ܚܪܺܢܳܐ ܕܢܶܫܡ̣ܰܥ ܡܶܡܬܽܘܡ ܠܳܐ ܒܳ݀ܥܶܐ ܗ̱ܘ̣ܳܐ<br>
ܨ̣ܳܡ ܐܰܝܟ ܡܽܘܫܶܐ ܘܰܐܝܟ ܐܶܠܺܝܳܐ ܢܨܰܚ̣ ܒܰܨܠܽܘܬܶܗ<br>
ܘܰܐܝܟ ܝܽܘܚܰܢܳܢ ܚܝ̣ܳܐ ܒܬܽܘܠܳܐܝܺܬ ܥܰܡ ܐܰܠܳܗܳܐ<br>
</bc>
<br><br>
<nn>ܬܪ̈ܶܝܢ ܓܽܘ̈ܕܶܐ: </nn>
<br>
<bc>
ܫܽܘܒܚܳܐ ܠܰܐܒܳܐ ܕܰܓܒ̣ܳܟ ܐܰܒܽܘܢ ܐܰܢܛܽܘܢܺܝܳܘܣ<br>
ܘܣܶܓܕܬܳܐ ܠܰܒܪܳܐ ܕܰܣܥ̣ܰܪ ܒܺܐܝܕܰܝ̈ܟ ܚܰܝ̈ܠܶܐ ܬܡܺܝ̈ܗܶܐ<br>
ܬܰܘܕܺܝ ܠܪܽܘܚܳܐ ܕܥܰܒ̣ܕܳܟ ܢܰܘܣܳܐ ܘܥ̣ܰܠ ܘܰܥܡ̣ܰܪ ܒܳܟ<br>
ܘܰܥܠܰܝܢ ܪ̈ܰܚܡܶܐ ܒܰܨܰܠܘ̈ܳܬܳܟ ܒܟܽܠ ܥܶܕܳܢܺܝ̈ܢ<br>

<br><br><br>
<nn><u>ܨܠܰܘ̈ܳܬܳܐ ܕܚܽܘܬܳܡܳܐ</u>&emsp; &emsp; &emsp;&emsp;&emsp; &emsp; ܩܳܝ̇ܡܺܝܢ</nn>
<br><br>
<nn>ܪܺܝܫܳܐ:</nn>
<bc>
  ܢܰܘ̣ܕܶܐ ܘܢܶܣ̣ܓܽܘܕ ܘܰܢܫ̣ܒܰܚ<nn>(ܡܰܪܟ̇ܢܺܝܢ ܪ̈ܺܝܫܰܝܗܽܘܢ)</nn><br>
 ܠܰܬܠܺܝܬܳܝܽܘܬܳܐ ܩܰܕܺܝܫܬܳܐ ܘܰܡܫܰܒܰܚܬܳܐ<br>
 ܐܰܒܳܐ ܘܰܒܪܳܐ ܘܪܽܘܚܳܐ ܕܩܽܘܕܫܳܐ ܐܰܡܺܝܢ.<br>
 ܩܽܘܪܝܶܐܠܶܝܣܽܘܢ ܩܽܘܪܝܶܐܠܶܝܣܽܘܢ ܩܽܘܪܝܶܐܠܶܝܣܽܘܢ</bc>
 <br><br><br>
 ܩܰܕܺܝܫܰܬ ܐܰܠܳܗܳܐ ܩܰܕܺܝܫܰܬ ܚܰܝܶܠܬܳܢܳܐ ܩܰܕܺܝܫܰܬ ܠܳܐ ܡܳܝܽܘܬܳܐ <nn>(ܬܠܳـ̈ܬܳܐ ܙܰܒܢܺܝ̈ܢ)</nn>
 <br>
 <nn>ܕܰܝܪ̈ܳܝܶܐ:</nn>
 <bc>ܐܶܬܪܰܚ̣ܰܡ ܥܠܰܝܢ</bc>
 <nn>(ܬܠܳـ̈ܬܳܐ ܙܰܒܢܺܝ̈ܢ)</nn>
 <br><br>
 <nn>ܕܰܝܪ̈ܳܝܶܐ: </nn>
 <bc>ܐܰܒܽܘܢ ܕܒܰܫܡܰܝ̈ܳܐ. ܢܶܬܩ̣ܰܕܰܫ ܫܡܳܟ. ܬܺܐܬ̣ܶܐ ܡܰܠܟܽܘܬܳܟ. ܢܶܗ̣ܘܶܐ ܨܶܒܝܳܢܳܟ ܐܰܝܟܰܢܳܐ ܕܒܰܫܡܰܝܳܐ ܐܳܦ ܒܰܐܪܥܳܐ. ܗ̣ܰܒ ܠܰܢ ܠܰܚܡܳܐ ܕܣܽܘܢܩܳܢܰܢ ܝܰܘܡܳܢܳܐ. ܘܰܫܒ̣ܽܘܩ ܠܰܢ ܚܰܘܒܰܝ̈ܢ ܘܰܚܛܳܗܰܝ̈ܢ. ܐܰܝܟܰܢܳܐ ܕܳܐܦ ܚܢܰܢ ܫܼܒܰܩܢ ܠܚܰܝܳܒܰܝ̈ܢ. ܘܠܳܐ ܬܰܥ̣ܠܰܢ ܠܢܶܣܝܽܘܢܳܐ. ܐܶܠܳܐ ܦ݂ܰܨܳܢ ܡܶܢ ܒܺܝܫܳܐ ܡܶܛܽܘܠ ܕܕܺܝܠܳܟ ܗ̱ܺܝ̣ ܡܰܠܟܽܘܬܳܐ ܘܚܰܝܠܳܐ ܘܬܶܫܒܽܘܚܬܳܐ ܠܥܳܠܰܡ ܥܳܠܡܺܝܢ ܐܰܡܺܝܢ.</bc>
 <br><br>
 <nn>ܪܺܝܫܳܐ:</nn>
 <bc>ܒܪܺܝܟ ܐܰܢ̱ܬ ܒܽܘܟܪܶܗ ܕܰܐܒܳܐ. ܕܰܗܘ̣ܰܝܬ ܒܽܘܟܪܳܐ ܒܣܳܗܕܽܘܬܳܐ ܘܒܰܩܢܽܘܡܳܟ ܕܪܰܫ̣ܬܳܗ ܠܽܐܘܪܚܳܐ ܕܡܰܠܟܽܘܬܳܐ. ܘܥܰܠܗܳܕܶܐ ܐܰܬܠܺܝܛܳܐ ܐܰܢܛܽܘܢܝܽܘܣ ܐܶܬܓ̣ܰܢ̱ܒܰܪ. ܘܰܒܪܶܚܡܬܳܟ ܐܶܬܓ̣ܰܘܙܰܠ. ܘܠܽܐܘܪܚܳܐ ܗܳܕܶܐ ܡܰܠܰܐܟܳܝܬܳܐ ܒܢܰܟܦܽܘܬܳܐ ܕܪܰܫ̣. ܩܰܒ̣ܶܠ ܡܳܪܝ ܨܠܽܘܬܰܢ ܡܚܺܝܠܬܳܐ ܕܩܰܪܶܒ̣ܢܰܢ ܠܳܟ ܒܕܽܘܟܪܳܢܶܗ ܒܪܺܝܟܳܐ. ܘܗܰܒ̣ܠܰܢ ܚܰܝܠܳܐ ܘܥܽܘܕܪܳܢܳܐ ܕܡܶܢܳܟ. ܕܢܶܫ̣ܦܰܪ ܠܳܟ ܒܟܽܠܙܒܰܢ. ܐܰܒܳܐ ܘܰܒܪܳܐ ܘܪܽܘܚܳܐ ܕܩܽܘܕܫܳܐ. ܠܳܟ ܫܽܘܒܚܳܐ ܠܥܳܠܡܺܝܢ.</bc>
 <br><br>
 <nn>ܕܰܝܪ̈ܳܝܶܐ:</nn>
 <bc>ܐܰܡܺܝܢ</bc>
 <br><br><br><br>

</div>
</body>
