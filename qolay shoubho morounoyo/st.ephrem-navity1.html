<!DOCTYPE html> 
 <html lang="syr" dir="rtl"> 
 <head> 
     <meta charset="UTF-8"> 
     <meta name="viewport" content="width=device-width, initial-scale=1.0"> 
  
     <title>Hymns dousha'no</title> 
  
  
     <link rel="stylesheet" href="all.css" 
 </head> 
     <link rel="icon" href="img/logo.png" type="image/icon type"alt="your logo"> 
    <style> 
        h { 
            font-family: 'serto chahane 4'; 
            font-size: 55px; 
       }        
       b{ 
            font-family: 'Serto Urhoy'; 
            font-size: 20px; 
            }   
            
     nn{ 
            font-family: 'Serto Urhoy'; 
            font-size: 25px; 
            }    
            
      bc{ 
            font-family: 'Serto Urhoy'; 
            font-size: 25px;
                  


            }
    
             
            
       h2 { 
            font-family: 'Marhey'; 
            font-size: 18px; 
       }     
       p { 
           font-family: 'Marhey'; 
           font-size: 9px; 
           margin: -39px 0px; 
  
       } 
       
       mn { 
           font-family: 'mohammad bold art'; 
           font-size: 13px; 
           margin: 90px -55px; 
           color: brown;
           }
       
          .button-13 {
  background-color: white;
  border: 1px solid #d5d9d9;
  border-radius: 8px;
  box-shadow: rgba(213, 217, 217, .5) 0 2px 5px 0;
  box-sizing: auto;
  color: brown;
  cursor: pointer;
  display: inline-block;
  font-family: mohammad bold art;
  font-size: 20px;
  line-height: 50px;
  position: relative;
  text-align: center;
  text-decoration: none;
  user-select: none;
  -webkit-user-select: none;
  touch-action: manipulation;
  vertical-align: middle;
  width: 340px;
}

.button-13:hover {
  background-color: #f7fafa;
}

.button-13:focus {
  border-color: #008296;
  box-shadow: rgba(213, 217, 217, .5) 0 2px 5px 0;
  outline: 0;
}(2px, 2px);
}

    </style> 
 <body> 
  
           <img width="90" height="90"  src="img/logo.png"></img>
          <h><sup><sup>ܩܳــܠܰــܝ̈ ܫܽـܘܒـܚܳــــܐ</sup> </sup></h>
 <mn> <sup><sup><sup><sup>ألحــان المجد</sup></sup></sup></sup></mn>
 
 
           <br>
     <hr color="black" > 
     <br>
    <br>

<bc style="text-align: justify;"  >
    ܥܽܘܢܺܝܬܳܐ: ܠܳܟ ܫܽܘܒܚܳܐ ܒܰܪ ܒܳܪܽܘܝܰܢ <br><br><br>
1.	ܗܳܢܳܐ ܝܰܘܡܳܐ ܚܰܕܺܝ ܡܳܪܝ܆ ܠܡܰܠ̈ܟܶܐ ܟܳܗ̈ܢܶܐ ܘܰܢܒܺܝ̈ܶܐ܆ ܕܒܶܗ ܐܶܫܬܰܠܰܡ ܡܶܠܰܝ̈ܗܽܘܢ܆ ܘܰܗܘܰܝ̈ ܟܽܠܗܶܝܢ ܒܰܥܒܳܕܳܐ܀ <br><br>
2.	ܒܬܽܘܠܬܳܐ ܓܶܝܪ ܝܰܘܡܳܢ ܝܶܠܕܰܬ݂܆ ܠܥܰܡܰܢܽܘܐܶܝܠ ܒܶܝܬ ܠܚܶܡ܆ ܩܳܠܳܐ ܕܡܰܠܶܠ ܐܶܫܰܥܝܳܐ܆ ܝܰܘܡܳܢܳܐ ܗ̱ܘܳܐ ܣܽܘܥܪܳܢܶܗ܀ <br><br>
3.	ܗܳܢܳܐ ܐܶܬܺܝܠܶܕ ܬܰܡܳܢ܆ ܕܒܰܟܬܳܒ̈ܶܐ ܠܥܰܡܳܐ ܡܳܢܶܐ܆ ܙܡܺܝܪܬܳܐ ܕܰܙܡܰܪ ܗ̱ܘܳܐ ܕܰܘܺܝܕ܆ ܝܰܘܡܳܢܳܐ ܗ̱ܘܳܐ ܫܽܘܠܳܡܳܗ̇܀ <br><br>
4.	ܡܶܠܬܳܐ ܕܡܰܠܶܠ ܗ̱ܘܳܐ ܡܺܝܟܳܐ܆ ܝܰܘܡܳܢܳܐ ܗ̱ܘܳܬ݂ ܒܰܥܒܳܕܳܐ܆ ܕܪܳܥܝܳܐ ܢܦܰܩ ܡܶܢ ܐܳܦܰܪܬܳܐ܆ ܘܰܪܥܳܐ ܚܽܘܛܪܶܗ ܢܰܦ̈ܫܳܬܳܐ܀ <br><br>
5.	ܗܳܐ ܕܚܰܕ ܟܰܘܟܒܳܐ ܡܶܢ ܝܰܥܩܽܘܒ܆ ܘܩܳܡ ܪܺܝܫܳܐ ܡܶܢ ܐܺܝܣܪܳܐܶܝܠ܆ ܢܒܺܝܽܘܬܳܐ ܕܡܰܠܶܠ ܒܶܠܥܰܡ܆ ܝܰܘܡܳܢܳܐ ܗܘܳܐ ܦܽܘܫܳܩܳܗ̇܀ <br><br>
6.	ܢܚܶܬ ܗ̱ܘܳܐ ܬܽܘܒ ܢܽܘܗܪܳܐ ܟܰܣܝܳܐ܆ ܘܰܕܢܰܚ ܫܽܘܦܪܶܗ ܡܶܢ ܦܰܓܪܳܐ܆ ܕܶܢܚܳܐ ܕܰܐܡܺܝܪ ܒܰܙܟܰܪܝܳܐ܆ ܝܰܘܡܳܢ ܐܰܙܠܶܓ ܒܶܝܬ ܠܚܶܡ܀ <br><br>
7.	ܕܢܰܚ ܠܶܗ ܢܽܘܗܪܳܐ ܕܡܰܠܟܽܘܬܳܐ܆ ܒܳܐܦܰܪܬܳܐ ܩܽܘܪܝܰܬ ܡܰܠ̈ܟܶܐ܆ ܒܽܘܪܟܬܳܐ ܕܒܰܪܶܟ ܗ̱ܘܳܐ ܝܰܥܩܽܘܒ܆ ܝܰܘܡܳܢܳܐ ܗ̱ܘܳܐ ܫܽܘܠܳܡܳܗ̇܀ <br><br>
8.	ܐܺܝܠܳܢܳܐ ܬܽܘܒ ܕܚܰܝ̈ܶܐ܆ ܣܰܒܪܳܐ ܡܰܝܬܶܐ ܠܡܳܝܽܘ̈ܬܶܐ܆ ܡܰܬܠܶܗ ܟܰܣܝܳܐ ܕܰܫܠܺܝܡܽܘܢ܆ ܝܰܘܡܳܢܳܐ ܗ̱ܘܳܐ ܬܽܘܪܓܳܡܶܗ܀ <br><br>
9.	ܝܰܘܡܳܢ ܐܶܬܺܝܠܶܕ ܝܰܠܕܳܐ܆ ܘܰܫܡܶܗ ܐܶܬܩܪܺܝ ܕܽܘܡܳܪܳܐ܆ ܕܽܘܡܰܪܰܐ ܗ̱ܘ ܓܶܝܪ ܐܰܠܳܗܳܐ܆ [ܕܰܐܝܟ] ܥܽܘܠܳܐ ܚܰܘܺܝ ܢܰܦܫܶܗ܀ <br><br>
10.	ܒܬܰܘܠܥܰܐ ܗ̱ܘ ܡܰܬܠܬܶܗ ܗ̱ܘܳܬ݂ ܪܽܘܚܳܐ܆ ܕܡܰܘܠܳܕܶܗ ܕܠܳܐ ܙܽܘܘܳܓܰܐ ܗ̱ܘ܆ ܛܽܘܦܣܳܐ ܕܨܳܪܰܬ݂ ܪܽܘܚܩܽܘܕܫܳܐ܆ ܝܰܘܡܳܢܳܐ ܗܘܳܐ ܣܽܘܟܳܠܶܗ܀ <br><br>
11.	ܣܠܶܩ ܐܰܝܟ ܥܶܩܳܪܳܐ ܩܕܳܡܰܘܗܝ܆ ܥܶܩܳܪܳܐ ܕܰܐܪܥܳܐ ܨܗܺܝܬܳܐ܆ ܡܶܕܶܡ ܕܰܐܡܺܝܪ ܟܰܣܝܳܐܺܝܬ܆ ܗܘܳܐ ܠܶܗ ܝܰܘܡܳܢ ܓܰܠܝܳܐܺܝܬ܀ <br><br>
12.	ܡܰܠܟܳܐ ܟܣܶܐ ܗ̱ܘܳܐ ܒܺܝܗܽܘܕܳܐ܆ ܓܢܰܒܬܶܗ ܬܳܡܳܪ ܡܶܢ ܚܰܨܶܗ܆ ܝܰܘܡܳܢܳܐ ܕܢܰܚ ܢܶܨܚܳܢܶܗ܆ ܕܫܽܘܦܪܳܐ ܕܪܶܚܡܰܬ݂ ܟܰܣܝܽܘܬܶܗ܀ <br><br>
13.	ܪܥܽܘܬ݂ ܨܶܝܕ ܒܳܥܳܙ ܢܶܦܠܰܬ݂ ܗ̱ܘܳܬ݂܆ ܕܣܰܡ ܚܰܝ̈ܶܐ ܚܙܳܬ݂ ܕܰܟܣܶܐ ܒܶܗ܆ ܝܰܘܡܳܢ ܐܶܫܬܰܠܰܡ ܢܶܕܪܳܗ̇܆ ܕܡܶܢ ܙܰܪܥܳܗ̇ ܕܢܰܚ ܡܰܚܶܐ ܟܽܠ܀ <br><br>
14.	ܐܳܕܳܡ ܐܰܪܡܺܝ ܗ̱ܘܳܐ ܚܽܘܒܠܳܐ܆ ܥܰܠ ܐܰܢ̱ܬܬܳܐ ܕܡܶܢܶܗ ܢܶܦܩܰܬ݂܆ ܝܰܘܡܳܢܳܐ ܦܪܰܥܬܶܗ ܚܽܘܒܠܶܗ܆ ܕܝܶܠܕܰܬ݂ ܠܶܗ ܗܺܝ ܦܳܪܽܘܩܳܐ܀ <br><br>
15.	ܠܚܰܘܳܐ ܝܳܠܽܘܕܬܳܐ ܝܰܠܕܳܗ̇܆ ܓܰܒܪܳܐ ܕܡܶܡܬܽܘܡ ܠܳܐ ܝܳܠܶܕ܆ ܟܡܳܐ ܬܶܬܗܰܝܡܰܢ ܒܰܪܬ ܚܰܘܳܐ܆ ܕܠܳܐ ܓܰܒܪܳܐ ܝܰܠܕܳܐ ܝܶܠܕܰܬ݂܀ <br><br>
16.	ܐܰܪܥܳܐ ܒܬܽܘܠܬܳܐ ܝܶܠܕܰܬ݂ ܗ̱ܘܳܬ݂܆ ܠܗܰܘ ܐܳܕܳܡ ܪܺܝܫܳܐ ܕܰܐܪܥܳܐ܆ ܒܬܽܘܠܬܳܐ ܝܰܘܡܳܢܳܐ ܝܶܠܕܰܬ݂܆ ܠܳܐܕܳܡ ܪܺܝܫܳܐ ܕܰܫܡܰܝܳܐ܀ <br><br>
17.	ܫܰܒܛܶܗ ܕܰܐܗܪܽܘܢ ܐܰܦܪܰܥ ܗ̱ܘܳܐ܆ ܘܰܐܦܪܺܝ ܩܰܝܣܳܐ ܝܰܒܺܝܫܳܐ܆ ܐ̱ܪܳܙܶܗ ܝܰܘܡܳܢ ܐܶܬܦܰܫܰܩ܆ ܕܥܽܘܒܳܐ ܒܬܽܘܠܬܳܐ ܕܰܐܘܠܶܕ ܗ̱ܘܳܐ܀ <br><br>
18.	ܢܶܒܗܰܬ݂ ܗ̱ܘܳܐ ܥܰܡܳܐ ܕܰܐܚܺܝܕܐ܆ ܠܰܢܒܺܝ̈ܶܐ ܐܰܝܟ ܫܰܪܺܝܪ̈ܶܐ܆ ܕܶܐܠܽܘ ܠܳܐ ܐܶܬܳܐ ܦܳܪܽܘܩܰܢ܆ ܐܶܬܕܰܓܰܠ̈ܝ ܗ̱ܘܰܝ̈ ܡܶܠܰܝ̈ܗܽܘܢ܀ <br><br>
19.	ܒܪܺܝܟ ܗܽܘ ܫܰܪܺܝܪܳܐ ܕܶܐܬܳܐ܆ ܡܶܢ ܠܘܳܬ݂ ܐܰܒܳܐ ܕܰܫܪܳܪܳܐ܆ ܘܡܰܠܺܝ ܡ̈ܶܠܶܐ ܕܫܰܪܺܝܪ̈ܶܐ܆ ܘܶܐܫܬܰܠܰܡ̈ܝ ܒܰܫܪܳܪܰܝܗܶܝܢ܀ <br><br>
20.	ܡܶܢ ܒܶܝܬ ܓܰܙܳܟ ܢܰܣܪܰܚ ܡܳܪܝ܆ ܡܶܢ ܣܺܝ̈ܡܳܬ݂ܳܐ ܕܰܟܬܳܒܰܝ̈ܟ܆ ܫܡܳܗ̈ܶܐ ܕܟܺܐܢ̈ܶܐ ܩܰܕܡܳܝ̈ܶܐ܆ ܕܣܰܟܺܝܘ ܕܢܶܚܙܽܘܢ ܡܶܐܬܺܝܬܳܟ܀ <br><br>
21.	ܫܺܝܬ ܗܰܘ ܕܰܗܘܳܐ ܚܠܳܦ ܗܳܒܺܝܠ܆ ܠܰܒܪܳܐ ܩܛܺܝܠܳܐ ܚܳܐܰܪ ܗ̱ܘܳܐ܆ ܕܰܒܩܶܛܠܶܗ ܬܰܩܗܶܐ ܚܰܪܒܳܐ܆ ܕܰܐܥܶܠ ܩܳܐܝܶܢ ܠܰܒܪܺܝܬܳܐ܀ <br><br>
22.	ܚܙܳܐ ܢܽܘܚ ܠܰܒܢܰܝ̈ ܐܰܠܽܘܗܺܝܡ܆ ܩܰܕܺܝ̈ܫܶܐ ܕܰܐܦܚܰܙܘ ܡܶܢ ܫܶܠܝ܆ ܘܣܰܟܺܝ ܠܰܒܪܳܐ ܩܰܕܺܝܫܳܐ܆ ܕܶܐܬܩܰܕܰܫܘ ܒܶܗ ܙܰܢܳܝ̈ܶܐ܀ <br><br>
23.	ܬܪܶܝܢ ܐܰܚܺܝ̈ܢ ܕܰܠܢܽܘܚ ܟܰܣܺܝܘ܆ ܚܳܪܘ ܠܺܝܚܺܝܕܶܗ ܕܰܐܠܳܗܳܐ܆ ܕܢܺܐܬܶܐ ܢܟܰܣܶܐ ܦܽܘܪܣܳܝܶܗ܆ ܕܳܐܕܳܡ ܕܰܪܘܺܝ ܒܪܳܡܽܘܬܳܐ܀ <br><br>
24.	ܫܺܝܡ ܘܝܰܦܬ ܐܰܝܟ ܚܰܢܳܢ̈ܶܐ܆ ܣܰܟܺܝܘ ܠܰܒܪܳܐ ܚܰܢܳܢܳܐ܆ ܕܢܺܐܬܶܐ ܢܚܰܪܰܪ ܗ̱ܘܳܐ ܠܰܟܢܰܥܢ܆ ܡܶܢ ܥܰܒܕܽܘܬܳܐ ܕܰܚܛܺܝܬܳܐ܀ <br><br>
25.	ܡܰܠܟܺܝܙܕܶܩ ܠܶܗ ܗܽܘ ܣܰܟܺܝ܆ ܢܳܛܰܪ ܕܽܘܟܬܳܐ ܚܳܐܰܪ ܗ̱ܘܳܐ܆ ܕܢܶܚܙܶܐ ܠܡܳܪܳܗ̇ ܕܟܳܡܪܽܘܬܳܐ܆ ܕܙܽܘܦܶܗ ܚܰܘܰܪ ܒܶܪ̈ܝܳܬܳܐ܀ <br><br>
26.	ܚܙܳܐ ܗ̱ܘܳܐ ܠܽܘܛ ܠܰܣܕܽܘܡܳܝ̈ܶܐ܆ ܕܠܰܟܝܳܢܳܐ ܬܰܩܢܳܐ ܗܰܦܟܽܘܗܝ܆ ܠܡܳܪܶܐ ܟܝܳܢ̈ܶܐ ܚܳܐܰܪ ܗ̱ܘܳܐ܆ ܕܝܰܗܒ ܩܽܘܕܫܳܐ ܕܠܳܐ ܒܰܟܝܳܢܳܐ܀ <br><br>
27.	ܠܶܗ ܣܰܟܺܝ ܐܰܗܪܽܘܢ ܕܰܚܙܳܐ܆ ܕܶܢ ܚܽܘܛܪܶܗ ܒܠܰܥ ܬܰܢܺܝ̈ܢܶܐ܆ ܨܠܺܝܒܶܗ ܒܳܠܰܥ ܬܰܢܺܝܢܳܐ܆ ܕܰܒܠܰܥ ܠܳܐܕܳܡ ܘܰܠܚܰܘܳܐ܀ <br><br>
28.	ܚܙܳܐ ܡܽܘܫܶܐ ܚܶܘܝܳܐ ܩܒܺܝܥܳܐ܆ ܕܰܐܣܺܝ ܢܽܘܟ̈ܬܳܬ ܚܰܪ̈ܡܳܢܶܐ܆ ܘܣܰܟܺܝ ܕܢܶܚܙܶܐ ܠܗܰܘ ܕܰܐܣܺܝ܆ ܡܚܽܘܬܶܗ ܕܚܶܘܝܳܐ ܩܰܕܡܳܝܳܐ܀ <br><br>
29.	ܚܙܳܐ ܡܽܘܫܶܐ ܕܗܽܘ ܒܰܠܚܽܘܕܰܘܗܝ܆ ܩܰܒܶܠ ܙܺܝܘܳܐ ܕܰܐܠܳܗܳܐ܆ ܘܣܰܟܺܝ ܠܗܰܘ ܕܳܐܬܶܐ ܡܰܣܓܶܐ܆ ܐܰܠܳܗܳܝ̈ܶܐ ܒܝܽܘܠܦܳܢܶܗ܀ <br><br>
30.	ܟܳܠܳܒ ܓܳܫܽܘܫܳܐ ܛܰܥܢܶܗ܆ ܠܰܣܓܽܘܠܳܐ ܒܩܽܘܦܳܐ ܘܶܐܬܳܐ܆ ܣܰܟܺܝ ܕܢܶܚܙܶܐ ܛܽܘܛܺܝܬܳܐ܆ ܕܚܰܡܪܳܗ̇ ܒܰܝܰܐ ܒܶܪ̈ܝܳܬܳܐ܀ <br><br>
31.	ܠܶܗ ܣܰܟܺܝ ܝܶܫܽܘܥ ܒܰܪܢܽܘܢ܆ ܕܰܢܨܽܘܪ ܚܰܝܠܳܐ ܕܟܽܘܢܳܝܶܗ܆ ܕܶܐܢ ܒܰܫܡܶܗ ܗܳܟܰܢ ܝܺܪܶܒ܆ ܒܝܰܠܕܶܗ ܟܡܳܐ ܟܰܝ ܝܳܪܶܒ ܗ̱ܘܳܐ܀ <br><br>
32.	ܗܽܘ ܝܶܫܽܘܥ ܕܰܐܘܣܶܦ ܘܰܩܛܰܦ܆ ܘܰܐܘܒܶܠ ܥܰܡܶܗ ܡܶܢ ܦܺܐܪ̈ܶܐ܆ ܠܺܐܝܠܳܢ ܚܰܝ̈ܶܐ ܣܰܟܺܝ ܗ̱ܘܳܐ܆ ܕܢܶܛܥܰܡ ܦܺܐܪܶܗ ܕܡܰܚܶܐ ܟܽܠ܀ <br><br>
33.	ܪܳܚܳܒ ܠܶܗ ܗܽܘ ܚܳܪܰܬ݂ ܗ̱ܘܳܬ݂܆ ܕܶܐܢ ܚܽܘܛܳܐ ܕܰܙܚܽܘܪܺܝܬܳܐ܆ ܒܐ̱ܪܳܙܳܐ ܦܰܪܩܳܗ̇ ܡܶܢ ܪܽܘܓܙܳܐ܆ ܒܐ̱ܪܳܙܳܐ ܛܥܰܡܬܶܗ ܠܰܫܪܳܪܳܐ܀ <br><br>
34.	ܠܶܗ ܐܶܬܪܰܓܪܰܓ ܐܺܠܺܝܳܐ܆ ܘܰܕܠܳܐ ܚܙܳܝܗܝ ܠܰܒܪܳܐ ܒܰܐܪܥܳܐ܆ ܗܰܝܡܶܢ ܘܰܐܣܓܺܝ ܘܶܐܨܛܰܠܰܠ܆ ܕܢܶܣܰܩ ܢܶܚܙܶܝܘܗܝ ܒܰܫܡܰܝܳܐ܀ <br><br>
35.	ܠܶܗ ܚܳܪ ܡܽܘܫܶܐ ܘܺܐܠܺܝܳܐ܆ ܡܰܟܺܝܟܳܐ ܣܠܶܩ ܡܶܢ ܥܽܘܡܩܳܐ܆ ܘܛܰܢܳܢܳܐ ܢܚܶܬ ܡܶܢ ܪܰܘܡܳܐ܆ ܘܰܚܙܰܘ ܠܰܒܪܳܐ ܒܰܡܨܰܥܬܳܐ܀ <br><br>
36.	ܨܳܪܘ ܗ̱ܘܰܘ ܐ̱ܪܳܙܳܐ ܕܡܶܐܬܺܝܬܶܗ܆ ܗܘܳܐ ܡܽܘܫܶܐ ܛܽܘܦܣܳܐ ܠܡܺܝ̈ܬܶܐ܆ ܘܺܐܠܺܝܳܐ ܛܽܘܦܣܳܐ ܠܚܰܝ̈ܶܐ܆ ܕܦܳܪܚܺܝܢ ܠܽܐܘܪܥܶܗ ܡܳܐ ܕܳܐܬܶܐ܀ <br><br>
37.	ܚܠܳܦ ܡܰܘܬܳܐ ܕܰܛܥܰܡܘ ܡܺܝ̈ܬܶܐ܆ ܠܗܽܘܢ ܗܽܘ ܥܳܒܶܕ ܩܰܕܡܳܝ̈ܶܐ܆ ܘܰܐ̱ܚܪ̈ܳܝܶܐ ܕܠܳܐ ܡܶܬܩܰܒܪܺܝܢ܆ ܒܰܚܪܬܳܐ ܠܽܐܘܪܥܶܗ ܡܶܬܚܰܛܦܺܝܢ܀ <br><br>
38.	ܡܰܢܽܘ ܡܰܘܦܶܐ ܠܺܝ ܕܶܐܡܢܶܐ܆ ܙܰܕܺܝ̈ܩܶܐ ܕܣܰܟܺܝܘ ܠܰܒܪܳܐ܆ ܕܡܶܢܝܳܢܗܽܘܢ ܠܳܐ ܡܶܣܬܰܝܰܟ܆ ܡܶܢ ܦܽܘܡܳܐ ܕܰܡܚܺܝܠܽܘܬܰܢ܀ <br><br>
39.	ܨܰܠܰܘ ܥܠܰܝ ܚܰܒܺܝܒܰܝ̈܆ ܕܶܐܬܚܰܠܰܝ ܒܐ̱ܚܪܺܝܢ ܥܶܕܳܢ܆ ܘܰܐܣܪܰܚ ܬܽܘܒ ܒܰܐ̱ܚܪܺܝܢ ܫܰܪܒܳܐ܆ ܛܰܥ̈ܡܳܬܗܽܘܢ ܐܰܝܟ ܕܰܡܨܶܐ ܐ̱ܢܳܐ܀ <br><br>
40.	ܡܰܢܽܘ ܣܳܦܶܩ ܕܰܢܫܰܒܰܚ܆ ܠܰܒܪܳܐ ܕܩܽܘܫܬܳܐ ܕܰܕܢܰܚ ܠܰܢ܆ ܕܠܶܗ ܐܶܬܪܰܓܪܰܓܘ ܙܰܕܺܝ̈ܩܶܐ܆ ܕܰܒܕܳܪ̈ܰܝܗܽܘܢ ܢܶܚܙܽܘܢܳܝܗܝ܀ <br><br>
41.	ܐܳܕܳܡ ܠܶܗ ܗܽܘ ܣܰܟܺܝ ܗ̱ܘܳܐ܆ ܕܗܽܘܝܽܘ ܡܳܪܶܗ ܕܰܟܪܽܘܒܳܐ܆ ܘܗܽܘ ܡܨܶܐ ܗ̱ܘܳܐ ܕܢܰܥܶܠ ܘܢܶܫܪܶܝܘܗܝ܆ ܥܰܠ ܣܰܘܟܰܘ̈ܗܝ ܕܺܐܝܠܳܢ ܚܰܝ̈ܐ܀ <br><br>
42.	ܗܳܒܺܝܠ ܠܶܗ ܗܽܘ ܐܶܬܪܰܓܪܰܓ܆ ܕܰܒܝܰܘ̈ܡܳܬܶܗ ܢܺܐܬܶܐ ܗ̱ܘܳܐ܆ ܕܰܚܠܳܦ ܐܶܡܪܳܐ ܕܩܰܪܶܒ ܗ̱ܘܳܐ܆ ܢܶܚܙܶܐ ܠܶܐܡܪܶܗ ܕܰܐܠܳܗܳܐ܀ <br><br>
43.	ܚܰܘܳܐ ܠܶܗ ܗܽܘ ܚܳܪܰܬ݂ ܗ̱ܘܳܬ݂܆ ܕܦܽܘܪܣܳܝܳܐ ܕܢܶܫ̈ܶܐ ܪܰܒ ܗܽܘ܆ ܘܗܽܘ ܡܨܶܐ ܗܘܳܐ ܕܰܠܗܽܘܢ ܢܰܠܒܶܫ܆ ܚܠܳܦ ܛܰܪ̈ܦܶܐ ܫܽܘܒܚܳܐ ܕܰܫܠܰܚ̈ܝ܀ <br><br>
44.	ܡܰܓܕܠܳܐ ܕܰܒܢܰܘ ܣܰܓܺܝ̈ܐܶܐ܆ ܐ̱ܪܳܙܶܗ ܠܚܰܕ ܗ̱ܘ ܚܳܐܰܪ ܗ̱ܘܳܐ܆ ܕܗܽܘ ܢܳܚܶܬ݂ ܒܳܢܶܐ ܒܰܐܪܥܳܐ܆ ܡܰܓܕܠܳܐ ܕܡܰܣܶܩ ܠܰܫܡܰܝܳܐ܀ <br><br>
45.	ܐܳܦ ܟܶܘܺܝܠܳܐ ܕܚܰܝ̈ܘܳܬܳܐ܆ ܛܽܘܦܣܳܗ̇ ܠܡܳܪܰܢ ܚܳܐܰܪ ܗ̱ܘܳܐ܆ ܕܗܽܘ ܒܳܢܶܐ ܥܺܕܰܬ݂ ܩܽܘܕܫܳܐ܆ ܕܒܳܗ̇ ܡܶܣܬܰܬܪ̈ܳܢ ܢܰܦ̈ܫܳܬܳܐ܀ <br><br>
46.	ܒܝܰܘܡܰܝ̈ ܦܳܠܳܓ ܐܶܬܦܰܠܓܰܬ݂܆ ܐܰܪܥܳܐ ܠܫܰܒܥܺܝܢ ܠܶܫܳܢܺܝ̈ܢ܆ ܣܰܟܺܝ ܠܗܰܘ ܕܰܒܠܶܫܳܢ̈ܶܐ܆ ܐܰܪܥܳܐ ܦܰܠܶܓ ܠܰܫܠܺܝ̈ܚܰܘܗܝ܀ <br><br>
47.	ܐܰܪܥܳܐ ܕܚܰܢܩܳܗ̇ ܡܳܡܽܘܠܳܐ܆ ܠܡܳܪܳܗ̇ ܫܶܬܩܳܗ̇ ܩܳܪܶܐ ܗ̱ܘܳܐ܆ ܢܚܶܬ݂ ܘܰܦܬܰܚ ܡܰܥܡܽܘܕܺܝܬܳܐ܆ ܘܶܐܬܕܰܠܺܝܘ ܒܳܗ̇ ܠܰܫܡܰܝܳܐ܀ <br><br>
48.	ܫܝܺܬ݂ ܘܰܐܢܽܘܫ ܘܩܰܝܢܳܢ܆ ܒܢܰܝ̈ ܐܰܠܳܗ̈ܶܐ ܐܶܬܟܰܢܺܝܘ܆ ܠܰܒܪܳܐ ܕܰܐܠܳܗܳܐ ܣܰܟܺܝܘ܆ ܕܰܐܚ̈ܶܐ ܒܪ̈ܰܚܡܶܐ ܢܶܗܘܽܘܢ ܠܶܗ܀ <br><br>
49.	ܒܨܺܝܪ ܩܰܠܺܝܠ ܕܶܝܢ ܡܶܢ ܐܰܠܦܳܐ܆ ܚܝܳܐ ܡܰܬܽܘܫܠܰܚ ܕܰܫܢܰܝ̈ܳܐ܆ ܣܰܟܺܝ ܠܰܒܪܳܐ ܕܗܽܘ ܡܰܘܪܶܬ܆ ܚܰܝ̈ܶܐ ܕܡܶܢ ܡܬܽܘܡ ܠܳܐ ܡܰܘܦ̈ܝܳܢ܀ <br><br>
50.	ܗܺܝ ܛܰܝܒܽܘܬܳܐ ܚܠܳܦܰܝܗܽܘܢ܆ ܒܐ̱ܪܳܙܳܐ ܟܰܣܝܳܐ ܫܶܐܠܰܬ݂ ܗ̱ܘܳܬ݂܆ ܕܡܳܪܗܽܘܢ ܢܶܐܬܶܐ ܒܕܳܪ̈ܰܝܗܽܘܢ܆ ܘܰܢܡܰܠܶܐ ܚܽܘܣܪ̈ܳܢܰܝܗܽܘܢ.<br><br>
51.	ܪܽܘܚܩܽܘܕܫܳܐ  ܓܶܝܪ ܗܳܝ ܕܰܒܗܽܘܢ܆ ܒܪܶܢܝܳܐ ܫܰܠܝܳܐ ܚܠܳܦܰܝܗܽܘܢ܆ ܕܝܶܠܕܰܬ݂ ܐܶܢܽܘܢ ܘܰܚܙܰܘ ܒܳܗ̇܆ ܠܦܳܪܽܘܩܳܐ ܕܶܐܬܪܰܓܪܰܓܘ ܠܶܗ܀ <br><br>
52.	ܢܰܦܫܳܐ ܕܟܺܐܢ̈ܶܐ ܪܶܓܫܰܬ݂ ܒܶܗ܆ ܒܰܒܪܳܐ ܕܺܐܝܬܰܘܗܝ ܣܰܡ ܚܰܝ̈ܶܐ܆ ܘܶܐܬܝܰܐܰܒܘ ܕܰܒܝܰܘ̈ܡܳܬܳܗ̇܆ ܢܺܐܬܶܐ ܘܬܶܛܥܰܡ ܚܰܠܝܽܘܬܶܗ܀ <br><br>
53.	ܚܢܽܘܟ ܠܶܗ ܗܽܘ ܐܶܬܪܰܓܪܰܓ ܗ̱ܘܳܐ܆ ܘܰܕܠܳܐ ܚܙܳܝܗܝ ܠܰܒܪܳܐ ܒܰܐܪܥܳܐ܆ ܐܰܣܓܺܝ ܗܰܝܡܶܢ ܘܶܐܙܕܰܕܰܩ܆ ܕܢܶܣܰܩ ܢܶܚܙܶܝܘܗܝ ܒܰܫܡܰܝܳܐ܀ <br><br>
54.	ܡܰܢܽܘ ܕܢܶܛܠܽܘܡ ܛܰܝܒܽܘܬܳܐ܆ ܕܗܳܝ ܡܰܘܗܰܒܬܳܐ ܕܩܰܕܡܳܝ̈ܶܐ܆ ܕܥܰܡܠܳܐ ܪܰܒܳܐ ܕܠܳܐ ܢܰܣܒܽܘܗ̇܆ ܡܰܓܰܢ ܐܶܬܳܬ݂ ܠܰܐ̱ܚܪ̈ܳܝܶܐ܀ <br><br>
55.	ܠܶܗ ܗ̱ܘ ܚܳܐܰܪ ܗ̱ܘܳܐ ܐܳܦ ܠܰܡܟ܆ ܕܢܺܐܬܶܐ ܢܒܰܝܶܐܗ ܚܰܢܳܢܳܐ܆ ܡܶܢ ܥܰܡܠܶܗ ܘܰܥܒܳܕ ܐܺܝܕܰܘ̈ܗܝ܆ ܘܡܶܢ ܐܰܪܥܳܐ ܕܠܳܛܳܗ̇ ܟܺܐܢܳܐ܀ <br><br>
56.	ܚܙܳܐ ܕܶܝܢ ܠܰܡܟ ܠܢܽܘܚ ܒܪܶܗ܆ ܕܐ̱ܪ̈ܳܙܰܘܗܝ ܕܰܒܪܳܐ ܨܺܝܪܺܝܢ ܒܶܗ܆ ܚܠܳܦ ܗܰܘ ܡܳܪܳܐ ܪܰܚܺܝܩܳܐ܆ ܒܰܝܶܐܗ ܐ̱ܪܳܙܳܐ ܩܰܪܺܝܒܳܐ܀ <br><br>
57.	ܕܢܶܚܙܶܝܘܗܝ ܐܳܦ ܢܽܘܚ ܐܶܬܪܰܓܪܰܓ܆ ܕܰܛܥܰܡ ܛܰܥܡܳܐ ܕܥܽܘܕܪ̈ܳܢܰܘܗܝ܆ ܕܶܐܢ ܐ̱ܪܳܙܶܗ ܢܛܰܪ ܚܰܝ̈ܘܳܬܳܐ܆ ܗܽܘ ܟܡܳܐ ܡܰܚܶܐ ܢܰܦ̈ܫܳܬܳܐ܀ <br><br>
58.	ܠܶܗ ܣܰܟܺܝ ܢܽܘܚ ܕܢܰܣܺܝ܆ ܕܒܶܗ ܗܽܘ ܩܳܡܰܬ݂ ܟܶܘܺܝܠܳܐ܆ ܕܶܐܢ ܛܽܘܦܣܶܗ ܗܳܟܰܢ ܡܰܚܶܐ܆ ܟܡܳܐ ܟܰܝ ܡܰܚܶܐ ܒܰܩܢܽܘܡܶܗ܀ <br><br>
59.	ܒܪܽܘܚܳܐ ܐܰܪܓܶܫ ܐܰܒܪܳܗܳܡ܆ ܕܪܰܚܺܝܩ ܗܽܘ ܝܰܠܕܶܗ ܕܰܒܪܳܐ܆ ܚܠܳܦ ܩܢܽܘܡܶܗ ܐܶܬܝܰܐܰܒ ܗ̱ܘܳܐ܆ ܕܳܐܦܶܢ ܝܰܘܡܶܗ ܢܶܚܙܶܐ ܗ̱ܘܳܐ܀ <br><br>
60.	ܕܢܶܚܙܶܝܘܗܝ ܐܺܝܣܚܳܩ ܐܶܬܪܰܓܪܰܓ܆ ܕܰܛܥܰܡ ܛܰܥܡܳܐ ܕܦܽܘܪܩܳܢܳܐ܆ ܕܶܐܢ ܢܺܝܫܶܗ ܗܳܟܰܢ ܡܰܚܶܐ܆ ܟܡܳܐ ܟܰܝ ܡܰܚܶܐ ܒܰܫܪܳܪܶܗ܀ <br><br>
61.	ܥܺܝܪ̈ܶܐ ܝܰܘܡܳܢ ܚܳܕܶܝܢ ܗ̱ܘܰܘ܆ ܕܶܐܬܳܐ ܥܺܝܪܳܐ ܕܰܢܥܺܝܪܰܢ܆ ܒܠܺܠܝܳܐ ܗܳܢܳܐ ܡܰܢ ܢܶܕܡܰܟ܆ ܕܒܶܗ ܥܺܝܪܳܐ ܟܽܠܳܗ̇ ܒܪܺܝܬܳܐ܀ <br><br>
62.	ܕܰܐܥܶܠ ܐܳܕܳܡ ܠܰܒܪܺܝܬܳܐ܆ ܫܶܢܰܬ݂ ܡܰܘܬܳܐ ܒܰܚܛܳܗ̈ܶܐ܆ ܢܚܶܬ ܠܶܗ ܥܺܝܪܳܐ ܕܰܢܥܺܝܪܰܢ܆ ܡܶܢ ܛܽܘܒܳܥܳܗ̇ ܕܰܚܛܺܝܬܳܐ܀ <br><br>
63.	ܠܳܐ ܢܶܫܗܰܪ ܐܰܝܟ ܥܳܠܽܘ̈ܒܶܐ܆ ܕܰܒܟܶܣܦܳܐ ܕܰܐܘܙܶܦܘ ܪ̈ܶܢܝܰܢ܆ ܕܰܒܠܺܠܝܳܐ ܥܺܝܪܺܝܢ ܣܰܓܺܝ܆ ܠܡܶܚܫܰܒ ܩܰܪܢܳܐ ܘܪܶܒܺܝܬܳܐ܀ <br><br>
64.	ܥܺܝܪ ܘܰܡܗܰܘܰܢ ܓܰܢܳܒܳܐ܆ ܕܫܶܢܬܶܗ ܒܰܐܪܥܳܐ ܚܦܰܪ ܛܰܡܪܳܗ̇܆ ܥܺܝܪܽܘܬܶܗ ܟܽܠܳܗ̇ ܗܳܕܳܐ ܗ̱ܝ܆ ܕܥܘܬܐ ܠܕܰܡ̈ܟܶܐ ܢܰܣܓܶܐ܀ <br><br>
65.	ܫܳܗܰܪ ܗ̱ܘ ܐܳܦ ܐܳܣܽܘܛܳܐ܆ ܕܶܐܟܰܠ ܐܰܣܓܺܝ ܘܶܐܬܩܰܠܺܝ܆ ܗܘܳܐ ܠܶܗ ܫܰܗܪܶܗ ܫܽܘܢܳܩܶܗ܆ ܕܠܳܐ ܐܶܣܬܰܝܒܰܪ ܒܰܡܫܽܘܚܬܳܐ܀ <br><br>
66.	ܫܳܗܰܪ ܗ̱ܘ ܐܳܦ ܬܰܓܳܪܳܐ܆ ܒܠܺܠܝܳܐ ܡܰܠܐܶܐ ܨܶܒ̈ܥܳܬܶܗ܆ ܕܢܶܚܫܽܘܒ ܡܰܢܝܶܗ ܟܡܳܐ ܐܳܬܳܐ܆ ܘܶܐܢ ܥܰܦ ܘܬܰܠܶܬ ܫܳܡܽܘܢܶܗ܀ <br><br>
67.	ܫܳܗܰܪ ܗ̱ܘ ܐܳܦ ܥܰܬܺܝܪܳܐ܆ ܕܪܰܕܦܳܗ̇ ܠܫܶܢܬܶܗ ܡܳܡܽܘܢܳܐ܆ ܟܰܠܒܰܘ̈ܗܝ ܕܳܡܟܺܝܢ ܘܗܽܘ ܢܳܛܰܪ܆ ܣܺܝ̈ܡܳܬܶܗ ܡܶܢ ܓܰܢܳܒ̈ܶܐ܀ <br><br>
68.	ܫܳܗܰܪ ܗ̱ܘ ܐܳܦ ܝܳܨܽܘܦܳܐ܆ ܕܫܶܢܬܶܗ ܒܨܶܦܬܶܗ ܐܶܬܒܰܠܥܰܬ݂܆ ܕܩܶܨܶܗ ܩܳܐܶܡ ܠܶܐܣܳܕܰܘ̈ܗܝ܆ ܘܫܳܗܰܪ ܝܳܨܶܦ ܕܰܫܢܰܝ̈ܳܐ܀ <br><br>
69.	ܣܳܛܳܢܰܐ ܗ̱ܘ ܡܰܠܶܦ ܐܰܚܰܝ̈܆ ܥܺܝܪܽܘܬܳܐ ܚܠܳܦ ܥܺܝܪܽܘܬܳܐ܆ ܕܢܶܗܘܶܐ ܕܰܡ̈ܟܶܐ ܠܛܳܒ̈ܳܬܳܐ܆ ܫܶܗܪ̈ܶܐ ܘܥܺܝܪ̈ܶܐ ܠܣܰܢ̈ܝܳܬܳܐ܀ <br><br>
70.	ܐܳܦ ܝܺܗܽܘܕܳܐ ܣܟܰܪܝܽܘܛܳܐ܆ ܠܺܠܝܳܐ ܟܽܠܶܗ ܫܳܗܰܪ ܗ̱ܘܳܐ܆ ܘܙܰܒܶܢ ܗ̱ܘܳܐ ܕܶܡ ܙܰܕܺܝܩܳܐ܆ ܕܙܰܒܢܳܗ̇ ܗܘܳܐ ܠܟܽܠܳܗ̇ ܒܪܺܝܬܳܐ܀ <br><br>
71.	ܒܰܪ ܚܶܫܽܘܟܳܐ ܠܒܶܫ ܚܶܫܟܳܐ܆ ܕܰܫܠܰܚ ܘܰܫܕܳܐ ܢܰܗܺܝܪܳܐ܆ ܘܰܠܗܰܘ ܒܳܪܽܘܝܶܗ ܕܟܶܣܦܳܐ܆ ܒܟܶܣܦܳܐ ܙܰܒܶܢ ܓܰܢܳܒܳܐ܀ <br><br>
72.	ܐܳܦ ܦܪ̈ܺܝܫܶܐ ܒܢܰܝ̈ ܚܶܫܽܘܟܳܐ܆ ܠܺܠܝܳܐ ܟܽܠܶܗ ܥܺܝܪܺܝܢ ܗ̱ܘܰܘ܆ ܫܗܰܪܘ ܚܶܫܽܘ̈ܟܶܐ ܕܰܢܚܰܦܽܘܢ܆ ܢܽܘܗܪܳܐ ܕܠܳܐ ܡܨܶܐ ܡܶܣܬܰܝܰܟ܀ <br><br>
73.	ܫܗܰܪܘ ܐܰܢ̱ܬܽܘܢ ܐܰܝܟ ܢܰܗܺܝܪ̈ܶܐ܆ ܒܗܳܢܳܐ ܠܺܠܝܳܐ ܢܰܗܺܝܪܳܐ܆ ܕܳܐܦܶܢ ܓܰܘܢܶܗ ܐܽܘܟܳܡܰܐ ܗ̱ܘ܆ ܐܶܠܳܐ ܒܚܰܝܠܶܗ ܢܰܨܺܝܚ ܗܽܘ܀ <br><br>
74.	ܐܰܝܢܳܐ ܓܶܝܪ ܕܰܐܝܟ ܢܰܨܺܝܚܳܐ܆ ܥܺܝܪ ܘܰܡܨܰܠܶܐ ܒܚܶܫܽܘܟܳܐ܆ ܒܓܰܘ ܗܰܘ ܚܶܫܽܘܟܳܐ ܓܰܠܝܳܐ܆ ܢܰܗܺܝܪܳܐ ܟܰܣܝܳܐ ܡܰܥܛܰܦ܀ <br><br>
75.	ܣܰܢܝܳܐ ܕܩܳܐܶܡ ܒܺܐܝܡܳܡܳܐ܆ ܕܽܘܒܳܪܶܗ ܕܒܰܪ ܚܶܫܽܘܟܰܐ ܗ̱ܘ܆ ܕܳܐܦܶܢ ܢܽܘܗܪܳܐ ܠܒܺܝܫ ܡܶܢ ܒܰܪ܆ ܟܒܺܝܢ ܗܽܘ ܡܶܢ ܠܓܰܘ ܚܶܫܽܘܟܳܐ܀ <br><br>
76.	ܠܳܐ ܟܺܝܬ ܢܶܛܥܰܡ ܚܰܒܺܝ̈ܒܰܝ܆ ܒܗܳܕܶܐ ܕܰܡܥܳܕ ܥܺܝܪܺܝܢ ܚܢܰܢ܆ ܕܰܐܝܢܳܐ ܕܰܐܝܟ ܙܶܕܩܶܗ ܠܳܐ ܥܺܝܪ܆ ܥܺܝܪܽܘܬܶܗ ܕܠܳܐ ܒܙܶܕܩܳܐ ܗܺܝ܀ <br><br>
77.	ܐܰܝܢܳܐ ܕܠܳܐ ܥܺܝܪ ܙܰܗܝܳܐܺܝܬ܆ ܗܺܝ ܥܺܝܪܽܘܬܳܐ ܕܰܡܟܽܘܬܳܐ ܗ̱ܝ܆ ܘܰܐܝܢܳܐ ܕܠܳܐ ܥܺܝܪ ܕܰܟܝܳܐܺܝܬ܆ ܘܳܐܦ ܫܰܗܪܶܗ ܣܰܩܽܘܒܠܰܐ ܗ̱ܘ ܠܶܗ܀ <br><br>
78.	ܐܳܦ ܗܽܘ ܫܰܗܪܶܗ ܕܚܰܣܳܡܳܐ܆ ܡܠܽܘܐܰܐ ܗ̱ܘ ܕܰܡܠܶܐ ܚܽܘܣܪܳܢܳܐ܆ ܘܗܺܝ ܥܺܝܪܽܘܬܳܐ ܬܶܐܓܽܘܪܬܳܐ ܗ̱ܝ܆ ܕܡܰܠܝܳܐ ܒܶܙܚܳܐ ܘܡܽܘܝܳܩܳܐ܀ <br><br>
79.	ܚܶܡܬܳܢܳܐ ܐܶܢܗܽܘ ܕܫܳܗܰܪ܆ ܕܠܺܝܚ ܗܽܘ ܫܰܗܪܶܗ ܡܶܢ ܚܶܡܬܳܐ܆ ܘܰܗܘܳܬ݂ ܠܳܗ̇ ܗܺܝ ܥܺܝܪܽܘܬܶܗ܆ ܡܰܠܝܳܐ ܪܽܘܓܙܳܐ ܘܠܰܘ̈ܛܳܬܳܐ܀ <br><br>
80.	ܡܰܠܳܠܳܐ ܐܶܢܗܽܘ ܕܫܳܗܰܪ܆ ܗܘܳܐ ܠܶܗ ܦܽܘܡܶܗ ܡܰܥܒܰܪܬܳܐ܆ ܕܰܠܚܰܪ̈ܒܳܬܳܐ ܟܰܫܺܝܪܰܐ ܗ̱ܘ܆ ܘܠܰܨܠܰܘ̈ܳܬܳܐ ܡܰܐܺܝܢܳܐ܀ <br><br>
81.	ܦܳܪܽܘܫܳܐ ܐܶܢܗܽܘ ܕܫܳܗܰܪ܆ ܚܕܳܐ ܡܶܢ ܬܰܪܬܶܝܢ ܓܳܒܶܐ ܠܶܗ܆ ܐܰܘ ܕܹܶܕܡܰܟ ܒܰܣܺܝܡܳܐܺܝܬ܆ ܐܰܘ ܕܢܶܫܗܰܪ ܙܰܕܺܝܩܳܐܺܝܬ܀ <br><br>
82.	ܠܺܠܝܰܐ ܗ̱ܘ ܫܰܦܝܳܐ ܕܰܕܢܰܚ ܒܶܗ܆ ܫܰܦܝܳܐ ܕܶܐܬܳܐ ܕܰܢܫܰܦܶܝܢ܆ ܠܳܐ ܢܶܥܽܘܠ ܥܰܠ ܥܺܝܪܽܘܬܰܢ܆ ܡܶܕܶܡ ܕܰܡܨܶܐ ܕܳܠܰܚ ܠܳܗ̇܀ <br><br>
83.	ܫܒܺܝܠܳܐ ܕܶܐܕܢܳܐ ܢܶܫܬܰܦܶܐ܆ ܚܝܳܪܳܐ ܕܥܰܝܢܳܐ ܢܶܬܢܰܟܰܦ܆ ܪܶܢܝܶܗ ܕܠܶܒܳܐ ܢܶܬܩܰܕܰܫ܆ ܘܡܰܡܠܠܶܗ ܕܦܽܘܡܳܐ ܢܶܨܛܰܠܰܠ܀ <br><br>
84.	ܡܰܪܝܰܡ ܝܰܘܡܳܢ ܛܶܡܪܰܬ݂ ܒܰܢ܆ ܚܡܺܝܪܳܐ ܡܶܢ ܒܶܝܬ ܐܰܒܪܳܗܳܡ܆ ܢܶܪܚܰܡ ܗܳܟܺܝܠ ܡܶܣܟܺܢ̈ܶܐ܆ ܐܰܝܟ ܐܰܒܪܳܗܳܡ ܠܰܣܢܺܝ̈ܩܶܐ܀ <br><br>
85.	ܡܶܣܬܳܐ ܝܰܘܡܳܢ ܢܶܦܠܰܬ݂ ܒܰܢ܆ ܡܶܢ ܒܶܝܬ ܕܰܘܺܝܕ ܚܰܢܳܢܳܐ܆ ܢܪܰܚܶܡ ܐ̱ܢܳܫ ܥܰܠ ܪܳܕܽܘܦܶܗ܆ ܐܰܝܟ ܒܰܪ ܐܺܝܫܰܝ ܥܰܠ ܫܳܐܘܳܠ܀ <br><br>
86.	ܡܶܠܚܳܐ ܚܠܺܝܬܳܐ ܕܰܢܒܺܝ̈ܶܐ܆ ܒܥܰܡ̈ܡܶܐ ܝܰܘܡܳܢ ܐܶܬܒܰܕܪܰܬ݂܆ ܢܶܩܢܶܐ ܒܳܗ̇ ܛܰܥܡܳܐ ܚܰܕܬܳܐ܆ ܕܰܦܟܰܗ ܒܳܗ̇ ܥܰܡܳܐ ܩܰܕܡܳܐ܀ <br><br>
87.	ܒܗܳܢܳܐ ܝܰܘܡܳܐ ܕܦܽܘܪܩܳܢܳܐ܆ ܢܡܰܠܶܠ ܡܡܰܠܠܳܐ ܕܦܽܘܪܫܳܢܳܐ܆ ܠܳܐ ܢܡܰܠܶܠ ܝܰܬܺܝܪ̈ܳܬܳܐ܆ ܕܠܳܐ ܢܶܗܘܶܐ ܠܶܗ ܝܰܬܺܝܪ̈ܶܐ܀ <br><br>
88.	ܗܳܢܰܘ ܠܺܠܝܳܐ ܕܬܰܪܥܽܘܬܳܐ܆ ܠܳܐ ܢܗܶܐ ܒܶܗ ܕܰܪܓܺܝܙ ܘܰܟܡܺܝܪ܆ ܒܗܳܢܳܐ ܠܺܠܝܳܐ ܡܫܰܝܶܢ ܟܽܠ܆ ܠܳܐ ܢܗܶܐ ܒܶܗ ܕܰܠܚܺܝܡ ܘܰܫܓܺܝܫ܀ <br><br>
89.	ܗܳܢܰܘ ܠܺܠܝܶܗ ܕܒܰܣܺܝܡܳܐ܆ ܠܳܐ ܢܗܶܐ ܒܶܗ ܕܡܰܪܺܝܪ ܘܰܩܫܶܐ܆ ܒܗܳܢܳܐ ܠܺܠܝܶܗ ܕܡܰܟܺܝܟܳܐ܆ ܠܳܐ ܢܗܶܐ ܒܶܗ ܕܪܳܡ ܐܰܘ ܕܰܚܬܺܝܪ܀ <br><br>
90.	ܒܗܳܢܳܐ ܝܰܘܡܳܐ ܕܫܽܘܒܩܳܢܳܐ܆ ܠܳܐ ܢܶܬܒܰܥ ܒܶܗ ܣܰܟܠܽܘܬܳܐ܆ ܒܗܳܢܳܐ ܝܰܘܡܳܐ ܕܚܰܕܘ̈ܳܬܳܐ܆ ܠܳܐ ܢܦܰܠܶܓ ܒܶܗ ܥܳܩ̈ܳܬܳܐ܀ <br><br>
91.	ܒܗܳܢܳܐ ܝܰܘܡܳܐ ܒܰܣܺܝܡܳܐ܆ ܠܳܐ ܢܶܗܘܶܐ ܒܶܗ ܥܰܙܺܝ̈ܙܶܐ܆ ܒܗܳܢܳܐ ܝܰܘܡܳܐ ܢܺܝܚܳܐ܆ ܠܳܐ ܢܶܗܘܶܐ ܒܶܗ ܚܶܡܬܳܢ̈ܶܐ܀ <br><br>
92.	ܒܗܳܢܳܐ ܝܰܘܡܳܐ ܕܶܐܬܳܐ ܒܶܗ܆ ܐܰܠܳܗܳܐ ܨܶܝܕ ܚܰܛܳܝ̈ܶܐ܆ ܠܳܐ ܢܶܫܬܰܥܠܶܐ ܒܪܶܥܝܳܢܶܗ܆ ܙܰܕܺܝܩܳܐ ܥܰܡ ܚܰܛܳܝܳܐ܀ <br><br>
93.	ܒܗܳܢܳܐ ܝܰܘܡܳܐ ܕܶܐܬܳܐ ܒܶܗ܆ ܡܳܪܳܐ ܕܟܽܠܳܐ ܨܶܝܕ ܥܰܒ̈ܕܶܐ܆ ܢܶܬܪܰܟܢܽܘܢ ܐܳܦ ܡܳܪ̈ܰܝܳܐ܆ ܨܶܝܕ ܥܰܒܕܰܝ̈ܗܽܘܢ ܚܽܘܒܳܐܺܝܬ܀ <br><br>
94.	ܒܗܳܢܳܐ ܝܰܘܡܳܐ ܕܶܐܬܡܰܣܟܰܢ܆ ܥܰܬܺܝܪܳܐ ܡܶܛܽܠܳܬܰܢ܆ ܢܫܰܘܬܶܦ ܒܶܗ ܐܳܦ ܥܰܬܺܝܪܳܐ܆ ܠܡܶܣܟܺܢܳܐ ܥܰܠ ܦܳܬܽܘܪܶܗ܀ <br><br>
95.	ܒܗܳܢܳܐ ܝܰܘܡܳܐ ܢܶܦܩܰܬ݂ ܠܰܢ܆ ܡܰܘܗܰܒܬܳܐ ܒܰܕܠܳܐ ܫܶܐܠܢܳܝܗ̇܆ ܚܢܰܢ ܕܶܝܢ ܢܶܬܶܠ ܙܶܕܩ̈ܳܬܳܐ܆ ܠܰܕܩܳܥܶܝܢ ܘܒܳܥܶܝܢ ܡܶܢܰܢ܀ <br><br>
96.	ܗܳܢܰܘ ܝܰܘܡܳܐ ܕܰܦܬܰܚ ܠܰܢ܆ ܬܪܰܥ ܪܰܘܡܳܐ ܠܰܨܠܰܘ̈ܳܬܰܢ܆ ܐܳܦ ܚܢܰܢ ܢܶܦܬܰܚ ܬܰܪ̈ܥܶܐ܆ ܠܒܰܥܳܝ̈ܶܐ ܕܰܐܣܟܶܠܘ ܘܰܒܥܰܘ܀ <br><br>
97.	ܗܰܘ ܡܳܪܳܐ ܟܝܳܢ̈ܶܐ ܝܰܘܡܳܢ܆ ܕܠܳܐ ܒܰܟܝܳܢܶܗ ܐܶܬܚܰܠܰܦ܆ [ܠܳܐ] ܗ̱ܘܳܬ݂ ܥܰܛܠܳܐ ܕܳܐܦ ܚܢܰܢ܆ ܨܶܒܝܳܢܰܢ ܒܺܝܫܳܐ ܢܶܗܦܽܘܟ܀ <br><br>
98.	ܐܣܺܝܪ ܗܽܘ ܦܰܓܪܳܐ ܒܰܟܝܳܢܶܗ܆ ܕܠܳܐ ܡܨܶܐ ܝܳܪܶܒ ܐܰܘ ܙܳܥܰܪ܆ ܡܫܰܠܰܛ ܗܽܘ ܕܶܝܢ ܨܶܒܝܳܢܳܐ܆ ܕܰܒܟܽܠ ܡܽܘܫ̈ܚܳܢ ܢܶܬܪܰܒܶܐ܀ <br><br>
99.	ܝܰܘܡܳܢܳܐ ܛܶܒܥܰܬ݂ ܢܰܦܫܳܗ̇܆ ܐܰܠܳܗܽܘܬܳܐ ܒܐ̱ܢܳܫܽܘܬܳܐ܆ ܕܶܐܨܛܰܒܰܬ ܐܳܦ ܐ̱ܢܳܫܽܘܬܳܐ܆ ܒܓܰܘ ܛܰܒܥܳܗ̇ ܕܰܐܠܳܗܽܘܬܳܐ܀ <br><br>
</bc>
